<h4>1</h4>
<p>1 Dopo la morte di Acab Moab si ribellò a Israele.
<p>2 Acazia cadde dalla finestra della stanza superiore a Samaria e rimase ferito. Allora inviò messaggeri con quest’ordine: «Andate e interrogate Baal-Zebù b dio di Ekron per sapere se sopravviverò a questa mia infermità».
<p>3 Ma l’angelo del Signore disse a Elia il Tisbita: «Su va’ incontro ai messaggeri del re di Samaria e di’ loro: “Non c’è forse un Dio in Israele perché dobbiate andare a consultare Baal-Zebù b dio di Ekron?
<p>4 Pertanto così dice il Signore: Dal letto in cui sei salito non scenderai ma certamente morirai”». Ed Elia se ne andò.
<p>5 I messaggeri ritornarono dal re che domandò loro: «Perché siete tornati?».
<p>6 Gli dissero: «Ci è venuto incontro un uomo che ci ha detto: “Su tornate dal re che vi ha inviati e ditegli: Così dice il Signore: Non c’è forse un Dio in Israele perché tu debba mandare a consultare Baal-Zebù b dio di Ekron? Pertanto dal letto, in cui sei salito non scenderai ma certamente morirai”».
<p>7 Domandò loro: «Qual era l’aspetto dell’uomo che è salito incontro a voi e vi ha detto simili parole?».
<p>8 Risposero: «Era un uomo coperto di peli; una cintura di cuoio gli cingeva i fianchi». Egli disse: «Quello è Elia il Tisbita!».
<p>9 Allora gli mandò un comandante di cinquanta con i suoi cinquanta uomini. Questi salì da lui che era seduto sulla cima del monte e gli disse: «Uomo di Dio il re ha detto: “Scendi!”».
<p>10 Elia rispose al comandante dei cinquanta uomini: «Se sono uomo di Dio scenda un fuoco dal cielo e divori te e i tuoi cinquanta». Scese un fuoco dal cielo e divorò quello con i suoi cinquanta.
<p>11 Il re mandò da lui ancora un altro comandante di cinquanta con i suoi cinquanta uomini. Questi gli disse: «Uomo di Dio ha detto il re: “Scendi subito”».
<p>12 Elia rispose loro: «Se sono uomo di Dio scenda un fuoco dal cielo e divori te e i tuoi cinquanta». Scese il fuoco di Dio dal cielo e divorò lui e i suoi cinquanta.
<p>13 Il re mandò ancora un terzo comandante di cinquanta con i suoi cinquanta uomini. Questo terzo comandante di cinquanta salì e giunto cadde in ginocchio davanti a Elia e lo supplicò: «Uomo di Dio sia preziosa ai tuoi occhi la mia vita e la vita di questi tuoi cinquanta servi.
<p>14 Ecco è sceso un fuoco dal cielo e ha divorato i due primi comandanti di cinquanta con i loro uomini. Ora la mia vita sia preziosa ai tuoi occhi».
<p>15 L’angelo del Signore disse a Elia: «Scendi con lui e non aver paura di lui». Si alzò e scese con lui dal re
<p>16 e gli disse: «Così dice il Signore: “Poiché hai mandato messaggeri a consultare Baal-Zebù b dio di Ekron - non c’è forse un Dio in Israele per consultare la sua parola? - per questo dal letto su cui sei salito non scenderai ma certamente morirai”».
<p>17 Difatti morì secondo la parola del Signore pronunciata da Elia. Al suo posto divenne re suo fratello Ioram nell’anno secondo di Ioram figlio di Giòsafat re di Giuda perché egli non aveva un figlio.
<p>18 Le altre gesta compiute da Acazia non sono forse descritte nel libro delle Cronache dei re d’Israele?
<h4>2</h4>
<p>1 Quando il Signore stava per far salire al cielo in un turbine Elia questi partì da Gàlgala con Eliseo.
<p>2 Elia disse a Eliseo: «Rimani qui perché il Signore mi manda fino a Betel». Eliseo rispose: «Per la vita del Signore e per la tua stessa vita non ti lascerò». Scesero a Betel.
<p>3 I figli dei profeti che erano a Betel andarono incontro a Eliseo e gli dissero: «Non sai tu che oggi il Signore porterà via il tuo signore al di sopra della tua testa?». Ed egli rispose: «Lo so anch’io; tacete!».
<p>4 Elia gli disse: «Eliseo rimani qui perché il Signore mi manda a Gerico». Egli rispose: «Per la vita del Signore e per la tua stessa vita non ti lascerò» e andarono a Gerico.
<p>5 I figli dei profeti che erano a Gerico si avvicinarono a Eliseo e gli dissero: «Non sai tu che oggi il Signore porterà via il tuo signore al di sopra della tua testa?». Rispose: «Lo so anch’io; tacete!».
<p>6 Elia gli disse: «Rimani qui, perché il Signore mi manda al Giordano». Egli rispose: «Per la vita del Signore e per la tua stessa vita non ti lascerò». E procedettero insieme.
<p>7 Cinquanta uomini tra i figli dei profeti li seguirono e si fermarono di fronte a distanza; loro due si fermarono al Giordano.
<p>8 Elia prese il suo mantello l’arrotolò e percosse le acque che si divisero di qua e di là loro due passarono sull’asciutto.
<p>9 Appena furono passati Elia disse a Eliseo: «Domanda che cosa io debba fare per te, prima che sia portato via da te». Eliseo rispose: «Due terzi del tuo spirito siano in me».
<p>10 Egli soggiunse: «Tu pretendi una cosa difficile! Sia per te così se mi vedrai quando sarò portato via da te; altrimenti non avverrà».
<p>11 Mentre continuavano a camminare conversando ecco un carro di fuoco e cavalli di fuoco si interposero fra loro due. Elia salì nel turbine verso il cielo.
<p>12 Eliseo guardava e gridava: «Padre mio padre mio carro d’Israele e suoi destrieri!». E non lo vide più . Allora afferrò le proprie vesti e le lacerò in due pezzi.
<p>13 Quindi raccolse il mantello che era caduto a Elia e tornò indietro fermandosi sulla riva del Giordano.
<p>14 Prese il mantello che era caduto a Elia e percosse le acque dicendo: «Dov’è il Signore Dio di Elia?». Quando anch’egli ebbe percosso le acque queste si divisero di qua e di là ed Eliseo le attraversò.
<p>15 Se lo videro di fronte i figli dei profeti di Gerico e dissero: «Lo spirito di Elia si è posato su Eliseo». Gli andarono incontro e si prostrarono a terra davanti a lui.
<p>16 Gli dissero: «Ecco fra i tuoi servi ci sono cinquanta uomini vigorosi; potrebbero andare a cercare il tuo signore nel caso che lo spirito del Signore l’abbia preso e gettato su qualche monte o in qualche valle». Egli disse: «Non mandateli!».
<p>17 Insistettero tanto con lui che egli disse: «Mandateli!». Mandarono cinquanta uomini che cercarono per tre giorni ma non lo trovarono.
<p>18 Tornarono da Eliseo che stava a Gerico. Egli disse loro: «Non vi avevo forse detto: “Non andate”?».
<p>19 Gli uomini della città dissero a Eliseo: «Ecco è bello soggiornare in questa città come il mio signore può constatare ma le acque sono cattive e la terra provoca aborti».
<p>20 Ed egli disse: «Prendetemi una scodella nuova e mettetevi del sale». Gliela portarono.
<p>21 Eliseo si recò alla sorgente delle acque e vi versò il sale dicendo: «Così dice il Signore: “Rendo sane queste acque; da esse non verranno più né morte né aborti”».
<p>22 Le acque rimasero sane fino ad oggi secondo la parola pronunciata da Eliseo.
<p>23 Di lì Eliseo salì a Betel. Mentre egli andava per strada uscirono dalla città alcuni ragazzetti che si burlarono di lui dicendo: «Sali calvo! Sali calvo!».
<p>24 Egli si voltò li guardò e li maledisse nel nome del Signore. Allora uscirono dalla foresta due orse che sbranarono quarantadue di quei bambini.
<p>25 Di là egli andò al monte Carmelo e quindi tornò a Samaria.
<h4>3</h4>
<p>1 Ioram figlio di Acab divenne re su Israele a Samaria l’anno diciottesimo di Giòsafat re di Giuda. Ioram regnò dodici anni.
<p>2 Fece ciò che è male agli occhi del Signore ma non come suo padre e sua madre. Egli allontanò la stele di Baal che aveva fatto suo padre.
<p>3 Ma restò legato senza allontanarsene ai peccati che Geroboamo, figlio di Nebat aveva fatto commettere a Israele.
<p>4 Il re di Moab Mesa era un allevatore di pecore. Egli inviava come tributo al re d’Israele centomila agnelli e la lana di centomila arieti.
<p>5 Ma alla morte di Acab il re di Moab si ribellò al re d’Israele.
<p>6 Un giorno il re Ioram uscì da Samaria e passò in rassegna tutto Israele.
<p>7 Dopo essere partito mandò a dire a Giòsafat re di Giuda: «Il re di Moab si è ribellato contro di me; verresti con me alla guerra contro Moab?». Egli rispose: «Verrò conta su di me come su di te sul mio popolo come sul tuo sui miei cavalli come sui tuoi».
<p>8 «Per quale strada saliremo?», domandò Giòsafat. L’altro rispose: «Per la strada del deserto di Edom».
<p>9 Allora si avviarono in marcia il re d’Israele il re di Giuda e il re di Edom. Girarono per sette giorni. Non c’era acqua per l’esercito né per le bestie che lo seguivano.
<p>10 Il re d’Israele disse: «Ohimè! Il Signore ha chiamato questi tre re per consegnarli nelle mani di Moab».
<p>11 Giòsafat disse: «Non c’è qui un profeta del Signore per mezzo del quale possiamo consultare il Signore?». Rispose uno dei servi del re d’Israele: «C’è qui Eliseo figlio di Safat che versava l’acqua sulle mani di Elia».
<p>12 Giòsafat disse: «La parola del Signore è in lui». Scesero da lui il re d’Israele Giòsafat e il re di Edom.
<p>13 Eliseo disse al re d’Israele: «Che cosa c’è tra me e te? Va’ dai profeti di tuo padre e dai profeti di tua madre!». Il re d’Israele gli disse: «No, perché il Signore ha chiamato questi tre re per consegnarli nelle mani di Moab».
<p>14 Eliseo disse: «Per la vita del Signore degli eserciti alla cui presenza io sto se non fosse per il rispetto che provo verso Giòsafat re di Giuda a te non avrei neppure badato né ti avrei guardato.
<p>15 Ora andate a prendermi un suonatore di cetra». Mentre il suonatore suonava il suo strumento la mano del Signore fu sopra Eliseo.
<p>16 Egli annunciò: «Così dice il Signore: “Scavate molte fosse in questo alveo”.
<p>17 Infatti così dice il Signore: “Voi non vedrete vento non vedrete pioggia, eppure quest’alveo si riempirà d’acqua; berrete voi il vostro bestiame minuto e i vostri giumenti”.
<p>18 Ciò è poca cosa agli occhi del Signore: egli consegnerà anche Moab nelle vostre mani.
<p>19 Voi colpirete tutte le città fortificate e tutte le città principali abbatterete ogni albero buono e ostruirete tutte le sorgenti d’acqua rovinerete tutti i campi riempiendoli di pietre».
<p>20 Al mattino nell’ora dell’offerta del sacrificio ecco venire acqua dalla direzione di Edom; la terra si riempì d’acqua.
<p>21 Tutti i Moabiti udito che erano saliti i re per fare loro guerra radunarono chiunque sapesse portare un’arma e si schierarono sulla frontiera.
<p>22 I Moabiti si alzarono presto al mattino quando il sole splendeva sulle acque e videro da lontano le acque rosse come sangue.
<p>23 Esclamarono: «Quello è sangue! I re si sono scontrati e l’uno ha ucciso l’altro. Ebbene Moab alla preda!».
<p>24 Andarono dunque nell’accampamento d’Israele. Ma gli Israeliti insorsero e sconfissero i Moabiti che fuggirono davanti a loro. Li inseguirono e sconfissero i Moabiti.
<p>25 Demolirono le città in ogni campo buono ognuno gettò la sua pietra fino a riempirlo ostruirono tutte le sorgenti d’acqua e abbatterono ogni albero buono fino a lasciare a Kir-Carèset solo le sue pietre: i frombolieri l’aggirarono e l’assalirono.
<p>26 Il re di Moab visto che la guerra era superiore alle sue forze prese con sé settecento uomini che maneggiavano la spada per aprirsi un passaggio verso il re di Edom ma non ci riuscì.
<p>27 Allora prese il figlio primogenito che doveva regnare dopo di lui e l’offrì in olocausto sulle mura. Si scatenò una grande ira contro gli Israeliti che si allontanarono da lui e tornarono nella loro terra.
<h4>4</h4>
<p>1 Una donna una delle mogli dei figli dei profeti gridò a Eliseo: «Mio marito, tuo servo è morto; tu sai che il tuo servo temeva il Signore. Ora è venuto il creditore per prendersi come schiavi i miei due bambini».
<p>2 Eliseo le disse: «Che cosa posso fare io per te? Dimmi che cosa hai in casa». Quella rispose: «In casa la tua serva non ha altro che un orcio d’olio».
<p>3 Le disse: «Va’ fuori a chiedere vasi da tutti i tuoi vicini: vasi vuoti e non pochi!
<p>4 Poi entra in casa e chiudi la porta dietro a te e ai tuoi figli. Versa olio in tutti quei vasi e i pieni mettili da parte».
<p>5 Si allontanò da lui e chiuse la porta dietro a sé e ai suoi figli; questi le porgevano e lei versava.
<p>6 Quando i vasi furono pieni disse a suo figlio: «Porgimi ancora un vaso». Le rispose: «Non ce ne sono più ». L’olio cessò.
<p>7 Ella andò a riferire la cosa all’uomo di Dio che le disse: «Va’ vendi l’olio e paga il tuo debito; tu e i tuoi figli vivete con quanto ne resterà».
<p>8 Un giorno Eliseo passava per Sunem ove c’era un’illustre donna che lo trattenne a mangiare. In seguito tutte le volte che passava si fermava a mangiare da lei.
<p>9 Ella disse al marito: «Io so che è un uomo di Dio un santo colui che passa sempre da noi.
<p>10 Facciamo una piccola stanza superiore in muratura mettiamoci un letto un tavolo una sedia e un candeliere; così venendo da noi vi si potrà ritirare».
<p>11 Un giorno che passò di lì si ritirò nella stanza superiore e si coricò.
<p>12 Egli disse a Giezi suo servo: «Chiama questa Sunammita». La chiamò e lei si presentò a lui.
<p>13 Eliseo disse al suo servo: «Dille tu: “Ecco hai avuto per noi tutta questa premura; che cosa possiamo fare per te? C’è forse bisogno di parlare in tuo favore al re o al comandante dell’esercito?”». Ella rispose: «Io vivo tranquilla con il mio popolo».
<p>14 Eliseo replicò: «Che cosa si può fare per lei?». Giezi disse: «Purtroppo lei non ha un figlio e suo marito è vecchio».
<p>15 Eliseo disse: «Chiamala!». La chiamò ella si fermò sulla porta.
<p>16 Allora disse: «L’anno prossimo in questa stessa stagione tu stringerai un figlio fra le tue braccia». Ella rispose: «No mio signore uomo di Dio non mentire con la tua serva».
<p>17 Ora la donna concepì e partorì un figlio nel tempo stabilito in quel periodo dell’anno come le aveva detto Eliseo.
<p>18 Il bambino crebbe e un giorno uscì per andare dal padre presso i mietitori.
<p>19 Egli disse a suo padre: «La mia testa la mia testa!». Il padre ordinò a un servo: «Portalo da sua madre».
<p>20 Questi lo prese e lo portò da sua madre. Il bambino sedette sulle ginocchia di lei fino a mezzogiorno poi morì.
<p>21 Ella salì a coricarlo sul letto dell’uomo di Dio; chiuse la porta e uscì.
<p>22 Chiamò il marito e gli disse: «Mandami per favore uno dei servi e un’asina; voglio correre dall’uomo di Dio e tornerò subito».
<p>23 Quello domandò: «Perché vuoi andare da lui oggi? Non è il novilunio né sabato». Ma lei rispose: «Addio».
<p>24 Sellò l’asina e disse al proprio servo: «Conducimi cammina non trattenermi nel cavalcare a meno che non te lo ordini io».
<p>25 Si incamminò giunse dall’uomo di Dio sul monte Carmelo. Quando l’uomo di Dio la vide da lontano disse a Giezi suo servo: «Ecco la Sunammita!
<p>26 Su corrile incontro e domandale: “Stai bene? Tuo marito sta bene? E tuo figlio sta bene?”». Quella rispose: «Bene!».
<p>27 Giunta presso l’uomo di Dio sul monte gli afferrò i piedi. Giezi si avvicinò per tirarla indietro ma l’uomo di Dio disse: «Lasciala stare, perché il suo animo è amareggiato e il Signore me ne ha nascosto il motivo; non me l’ha rivelato».
<p>28 Ella disse: «Avevo forse domandato io un figlio al mio signore? Non ti dissi forse: “Non mi ingannare”?».
<p>29 Eliseo disse a Giezi: «Cingi i tuoi fianchi prendi in mano il mio bastone e parti. Se incontrerai qualcuno non salutarlo; se qualcuno ti saluta non rispondergli. Metterai il mio bastone sulla faccia del ragazzo».
<p>30 La madre del ragazzo disse: «Per la vita del Signore e per la tua stessa vita non ti lascerò». Allora egli si alzò e la seguì.
<p>31 Giezi li aveva preceduti; aveva posto il bastone sulla faccia del ragazzo ma non c’era stata voce né reazione. Egli tornò incontro a Eliseo e gli riferì: «Il ragazzo non si è svegliato».
<p>32 Eliseo entrò in casa. Il ragazzo era morto coricato sul letto.
<p>33 Egli entrò chiuse la porta dietro a loro due e pregò il Signore.
<p>34 Quindi salì e si coricò sul bambino; pose la bocca sulla bocca di lui gli occhi sugli occhi di lui le mani sulle mani di lui si curvò su di lui e il corpo del bambino riprese calore.
<p>35 Quindi desistette e si mise a camminare qua e là per la casa; poi salì e si curvò su di lui. Il ragazzo starnutì sette volte poi aprì gli occhi.
<p>36 Eliseo chiamò Giezi e gli disse: «Chiama questa Sunammita!». La chiamò e quando lei gli giunse vicino le disse: «Prendi tuo figlio!».
<p>37 Quella entrò cadde ai piedi di lui si prostrò a terra prese il figlio e uscì.
<p>38 Eliseo tornò a Gàlgala. Nella regione c’era carestia. Mentre i figli dei profeti stavano seduti davanti a lui egli disse al suo servo: «Metti la pentola grande e cuoci una minestra per i figli dei profeti».
<p>39 Uno di essi andò in campagna per cogliere erbe selvatiche e trovò una specie di vite selvatica: da essa colse zucche agresti e se ne riempì il mantello. Ritornò e gettò i frutti a pezzi nella pentola della minestra non sapendo che cosa fossero.
<p>40 Si versò da mangiare agli uomini che appena assaggiata la minestra gridarono: «Nella pentola c’è la morte uomo di Dio!». Non ne potevano mangiare.
<p>41 Allora Eliseo ordinò: «Andate a prendere della farina». Versatala nella pentola disse: «Danne da mangiare a questa gente». Non c’era più nulla di cattivo nella pentola.
<p>42 Da Baal-Salisà venne un uomo che portò pane di primizie all’uomo di Dio: venti pani d’orzo e grano novello che aveva nella bisaccia. Eliseo disse: «Dallo da mangiare alla gente».
<p>43 Ma il suo servitore disse: «Come posso mettere questo davanti a cento persone?». Egli replicò: «Dallo da mangiare alla gente. Poiché così dice il Signore: “Ne mangeranno e ne faranno avanzare”».
<p>44 Lo pose davanti a quelli, che mangiarono e ne fecero avanzare secondo la parola del Signore.
<h4>5</h4>
<p>1 Naamàn comandante dell’esercito del re di Aram era un personaggio autorevole presso il suo signore e stimato perché per suo mezzo il Signore aveva concesso la salvezza agli Aramei. Ma quest’uomo prode era lebbroso.
<p>2 Ora bande aramee avevano condotto via prigioniera dalla terra d’Israele una ragazza che era finita al servizio della moglie di Naamàn.
<p>3 Lei disse alla padrona: «Oh se il mio signore potesse presentarsi al profeta che è a Samaria certo lo libererebbe dalla sua lebbra».
<p>4 Naamàn andò a riferire al suo signore: «La ragazza che proviene dalla terra d’Israele ha detto così e così».
<p>5 Il re di Aram gli disse: «Va’ pure io stesso invierò una lettera al re d’Israele». Partì dunque prendendo con sé dieci talenti d’argento seimila sicli d’oro e dieci mute di abiti.
<p>6 Portò la lettera al re d’Israele nella quale si diceva: «Orbene insieme con questa lettera ho mandato da te Naamàn mio ministro perché tu lo liberi dalla sua lebbra».
<p>7 Letta la lettera il re d’Israele si stracciò le vesti dicendo: «Sono forse Dio per dare la morte o la vita perché costui mi ordini di liberare un uomo dalla sua lebbra? Riconoscete e vedete che egli evidentemente cerca pretesti contro di me».
<p>8 Quando Eliseo uomo di Dio seppe che il re d’Israele si era stracciate le vesti, mandò a dire al re: «Perché ti sei stracciato le vesti? Quell’uomo venga da me e saprà che c’è un profeta in Israele».
<p>9 Naamàn arrivò con i suoi cavalli e con il suo carro e si fermò alla porta della casa di Eliseo.
<p>10 Eliseo gli mandò un messaggero per dirgli: «Va’ bàgnati sette volte nel Giordano: il tuo corpo ti ritornerà sano e sarai purificato».
<p>11 Naamàn si sdegnò e se ne andò dicendo: «Ecco io pensavo: “Certo verrà fuori e stando in piedi invocherà il nome del Signore suo Dio, agiterà la sua mano verso la parte malata e toglierà la lebbra”.
<p>12 Forse l’Abanà e il Parpar fiumi di Damasco non sono migliori di tutte le acque d’Israele? Non potrei bagnarmi in quelli per purificarmi?». Si voltò e se ne partì adirato.
<p>13 Gli si avvicinarono i suoi servi e gli dissero: «Padre mio se il profeta ti avesse ordinato una gran cosa non l’avresti forse eseguita? Tanto più ora che ti ha detto: “Bàgnati e sarai purificato”».
<p>14 Egli allora scese e si immerse nel Giordano sette volte secondo la parola dell’uomo di Dio e il suo corpo ridivenne come il corpo di un ragazzo; egli era purificato.
<p>15 Tornò con tutto il seguito dall’uomo di Dio; entrò e stette davanti a lui dicendo: «Ecco ora so che non c’è Dio su tutta la terra se non in Israele. Adesso accetta un dono dal tuo servo».
<p>16 Quello disse: «Per la vita del Signore alla cui presenza io sto non lo prenderò». L’altro insisteva perché accettasse ma egli rifiutò.
<p>17 Allora Naamàn disse: «Se è no sia permesso almeno al tuo servo di caricare qui tanta terra quanta ne porta una coppia di muli perché il tuo servo non intende compiere più un olocausto o un sacrificio ad altri dèi ma solo al Signore.
<p>18 Però il Signore perdoni il tuo servo per questa azione: quando il mio signore entra nel tempio di Rimmon per prostrarsi si appoggia al mio braccio e anche io mi prostro nel tempio di Rimmon mentre egli si prostra nel tempio di Rimmon. Il Signore perdoni il tuo servo per questa azione».
<p>19 Egli disse: «Va’ in pace». Partì da lui e fece un bel tratto di strada.
<p>20 Giezi servo di Eliseo uomo di Dio disse fra sé: «Ecco il mio signore ha rinunciato a prendere dalla mano di questo arameo Naamàn ciò che egli aveva portato; per la vita del Signore gli correrò dietro e prenderò qualche cosa da lui».
<p>21 Giezi inseguì Naamàn. Naamàn vedendolo correre verso di sé saltò giù dal carro per andargli incontro e gli domandò: «Tutto bene?».
<p>22 Quello rispose: «Tutto bene. Il mio signore mi ha mandato a dirti: “Ecco proprio ora sono giunti da me due giovani dalle montagne di èfraim da parte dei figli dei profeti. Da’ loro un talento d’argento e due mute di abiti”».
<p>23 Naamàn disse: «è meglio che tu prenda due talenti» e insistette con lui. Chiuse due talenti d’argento in due sacchi insieme con due mute di abiti e li diede a due suoi servi che li portarono davanti a Giezi.
<p>24 Giunto alla collina, questi prese dalla loro mano il tutto e lo depose in casa quindi rimandò quegli uomini che se ne andarono.
<p>25 Poi egli andò a presentarsi al suo signore. Eliseo gli domandò: «Giezi da dove vieni?». Rispose: «Il tuo servo non è andato da nessuna parte».
<p>26 Egli disse: «Non ero forse presente in spirito quando quell’uomo si voltò dal suo carro per venirti incontro? Era forse il tempo di accettare denaro e di accettare abiti oliveti vigne, bestiame minuto e grosso schiavi e schiave?
<p>27 Ma la lebbra di Naamàn si attaccherà a te e alla tua discendenza per sempre». Uscì da lui lebbroso bianco come la neve.
<h4>6</h4>
<p>1 I figli dei profeti dissero a Eliseo: «Ecco l’ambiente in cui abitiamo presso di te è troppo stretto per noi.
<p>2 Andiamo fino al Giordano prendiamo lì una trave ciascuno e costruiamoci lì un locale dove abitare». Egli rispose: «Andate!».
<p>3 Uno disse: «Dégnati di venire anche tu con i tuoi servi». Egli rispose: «Verrò».
<p>4 E andò con loro. Giunti al Giordano cominciarono a tagliare gli alberi.
<p>5 Ora mentre uno abbatteva un tronco il ferro della scure gli cadde nell’acqua. Egli gridò: «Oh mio signore! Era stato preso in prestito!».
<p>6 L’uomo di Dio domandò: «Dov’è caduto?». Gli mostrò il posto. Eliseo allora tagliò un legno e lo gettò in quel punto e il ferro venne a galla.
<p>7 Disse: «Tiratelo su!». Quello stese la mano e lo prese.
<p>8 Il re di Aram combatteva contro Israele e in un consiglio con i suoi ufficiali disse che si sarebbe accampato in un certo luogo.
<p>9 L’uomo di Dio mandò a dire al re d’Israele: «Guàrdati dal passare per quel luogo perché là stanno scendendo gli Aramei».
<p>10 Il re d’Israele fece spedizioni nel luogo indicatogli dall’uomo di Dio e riguardo al quale egli l’aveva ammonito e là se ne stette in guardia non una né due volte soltanto.
<p>11 Molto turbato in cuor suo per questo fatto il re di Aram convocò i suoi ufficiali e disse loro: «Non mi potete indicare chi dei nostri è a favore del re d’Israele?».
<p>12 Uno degli ufficiali rispose: «No o re mio signore ma Eliseo profeta d’Israele riferisce al re d’Israele le parole che tu dici nella tua camera da letto».
<p>13 Quegli disse: «Andate a scoprire dov’è costui; lo manderò a prendere». Gli fu riferito: «Ecco sta a Dotan».
<p>14 Egli mandò là cavalli carri e una schiera consistente; vi giunsero di notte e circondarono la città.
<p>15 Il servitore dell’uomo di Dio si alzò presto e uscì. Ecco una schiera circondava la città con cavalli e carri. Il suo servo gli disse: «Ohimè mio signore! Come faremo?».
<p>16 Egli rispose: «Non temere perché quelli che sono con noi sono più numerosi di quelli che sono con loro».
<p>17 Eliseo pregò così: «Signore apri i suoi occhi perché veda». Il Signore aprì gli occhi del servo che vide. Ecco il monte era pieno di cavalli e di carri di fuoco intorno a Eliseo.
<p>18 Poi scesero verso di lui ed Eliseo pregò il Signore dicendo: «Colpisci questa gente di cecità!». E il Signore li colpì di cecità secondo la parola di Eliseo.
<p>19 Disse loro Eliseo: «Non è questa la strada e non è questa la città. Seguitemi e io vi condurrò dall’uomo che cercate». Egli li condusse a Samaria.
<p>20 Quando entrarono in Samaria Eliseo disse: «Signore apri gli occhi di costoro perché vedano!». Il Signore aprì i loro occhi ed essi videro. Erano in mezzo a Samaria!
<p>21 Quando li vide il re d’Israele disse a Eliseo: «Li devo colpire padre mio?».
<p>22 Egli rispose: «Non colpire! Sei forse solito colpire uno che hai fatto prigioniero con la tua spada e con il tuo arco? Piuttosto metti davanti a loro pane e acqua; mangino e bevano, poi se ne vadano dal loro signore».
<p>23 Si preparò per loro un grande pranzo. Dopo che ebbero mangiato e bevuto li congedò ed essi se ne andarono dal loro signore. Le bande aramee non penetrarono più nella terra d’Israele.
<p>24 Dopo tali cose Ben-Adàd re di Aram radunò tutto il suo esercito e venne ad assediare Samaria.
<p>25 Ci fu una grande carestia a Samaria; la strinsero d’assedio fino al punto che una testa d’asino si vendeva a ottanta sicli d’argento e un quarto di <i>qab</i> di guano di colomba a cinque sicli.
<p>26 Mentre il re d’Israele passava sulle mura una donna gli gridò: «Salvami o re mio signore!».
<p>27 Rispose: «No il Signore ti salvi! Come ti posso salvare io? Forse con il prodotto dell’aia o con quello del torchio?».
<p>28 Poi il re aggiunse: «Che hai?». Quella rispose: «Questa donna mi ha detto: “Dammi tuo figlio perché lo mangiamo oggi. Mio figlio ce lo mangeremo domani”.
<p>29 Abbiamo cotto mio figlio e lo abbiamo mangiato. Il giorno dopo io le ho detto: “Dammi tuo figlio perché lo mangiamo” ma essa ha nascosto suo figlio».
<p>30 Quando udì le parole della donna il re si stracciò le vesti e mentre egli passava sulle mura il popolo vide che di sotto aderente al corpo portava il sacco.
<p>31 Egli disse: «Dio mi faccia questo e anche di peggio se oggi la testa di Eliseo figlio di Safat resterà su di lui».
<p>32 Eliseo stava seduto in casa e con lui sedevano gli anziani. Il re si fece precedere da un uomo. Prima che il messaggero arrivasse da lui egli disse agli anziani: «Vedete che quel figlio di assassino manda uno a tagliarmi la testa! State attenti: quando arriverà il messaggero chiudete la porta; tenetelo fermo sulla porta. Non c’è forse il rumore dei piedi del suo signore dietro di lui?».
<p>33 Stava ancora parlando con loro quando il re scese da lui e gli disse: «Ecco questa è la sventura che viene dal Signore; che cosa posso ancora sperare dal Signore?».
<h4>7</h4>
<p>1 Ma Eliseo disse: «Ascoltate la parola del Signore! Così dice il Signore: “A quest’ora domani alla porta di Samaria un <i>sea</i> di farina costerà un siclo e anche due <i>sea</i> di orzo costeranno un siclo”».
<p>2 Ma lo scudiero al cui braccio il re si appoggiava rispose all’uomo di Dio: «Già il Signore apre le cateratte in cielo! Avverrà mai una cosa simile?». Ed egli replicò: «Ecco tu lo vedrai con i tuoi occhi, ma non ne mangerai».
<p>3 Ora c’erano quattro lebbrosi sulla soglia della porta. Essi dicevano fra di loro: «Perché stiamo seduti qui ad aspettare la morte?
<p>4 Se decidiamo di andare in città in città c’è la carestia e vi moriremo. Se stiamo qui moriremo. Ora su, passiamo all’accampamento degli Aramei: se ci lasceranno in vita vivremo; se ci faranno morire, moriremo».
<p>5 Si alzarono al crepuscolo per andare all’accampamento degli Aramei e giunsero fino al limite del loro accampamento. Ebbene là non c’era nessuno.
<p>6 Il Signore aveva fatto udire nell’accampamento degli Aramei rumore di carri rumore di cavalli e rumore di un grande esercito. Essi si erano detti l’un l’altro: «Ecco il re d’Israele ha assoldato contro di noi i re degli Ittiti e i re dell’Egitto per mandarli contro di noi».
<p>7 Alzatisi erano fuggiti al crepuscolo lasciando le loro tende i loro cavalli e i loro asini e l’accampamento com’era; erano fuggiti per salvarsi la vita.
<p>8 Quei lebbrosi, giunti al limite dell’accampamento entrarono in una tenda e dopo aver mangiato e bevuto portarono via argento oro e vesti che andarono a nascondere. Ritornati entrarono in un’altra tenda; portarono via tutto e andarono a nasconderlo.
<p>9 Ma poi si dissero l’un l’altro: «Non è giusto quello che facciamo; oggi è giorno di lieta notizia mentre noi ce ne stiamo zitti. Se attendiamo fino alla luce del mattino, potrebbe sopraggiungerci un castigo. Andiamo ora entriamo in città e annunciamolo alla reggia».
<p>10 Vi andarono; chiamarono i guardiani della città e riferirono loro: «Siamo andati nell’accampamento degli Aramei; ecco non c’era nessuno né c’era voce umana ma c’erano i cavalli legati e gli asini legati e le tende al loro posto».
<p>11 I guardiani allora gridarono e diedero la notizia all’interno della reggia.
<p>12 Il re si alzò nella notte e disse ai suoi ufficiali: «Vi dirò quello che hanno fatto a noi gli Aramei. Sapendo che siamo affamati sono usciti dall’accampamento per nascondersi in campagna dicendo: “Appena usciranno dalla città li prenderemo vivi e poi entreremo in città”».
<p>13 Uno dei suoi ufficiali rispose: «Si prendano cinque dei cavalli superstiti che sono rimasti in questa città - avverrà di loro come di tutta la moltitudine d’Israele rimasta in città come di tutta la moltitudine d’Israele che è perita - e mandiamo a vedere».
<p>14 Presero allora due carri con i cavalli; il re li mandò sulle tracce dell’esercito degli Aramei dicendo: «Andate a vedere».
<p>15 Andarono sulle loro tracce fino al Giordano; ecco tutta la strada era piena di abiti e di oggetti che gli Aramei avevano gettato via nella loro fuga precipitosa. I messaggeri tornarono e riferirono al re.
<p>16 Allora il popolo uscì e saccheggiò l’accampamento degli Aramei. Un <i>sea</i> di farina si vendette per un siclo e due <i>sea</i> di orzo ugualmente per un siclo secondo la parola del Signore.
<p>17 Il re aveva messo a guardia della porta lo scudiero al cui braccio egli si appoggiava. Calpestato dalla folla presso la porta quello morì come aveva detto l’uomo di Dio, quando aveva parlato al re che era sceso da lui.
<p>18 Avvenne come aveva detto l’uomo di Dio al re: «A quest’ora domani alla porta di Samaria due <i>sea</i> di orzo costeranno un siclo e anche un <i>sea</i> di farina costerà un siclo».
<p>19 Lo scudiero aveva risposto all’uomo di Dio: «Già il Signore apre le cateratte in cielo! Avverrà mai una cosa simile?». E quegli aveva replicato: «Ecco tu lo vedrai con i tuoi occhi ma non ne mangerai».
<p>20 A lui capitò proprio questo: lo calpestò la folla alla porta ed egli morì.
<h4>8</h4>
<p>1 Eliseo aveva detto alla donna a cui aveva richiamato in vita il figlio: «àlzati e vattene con la tua famiglia; dimora da straniera dove potrai dimorare perché il Signore ha chiamato la carestia e già sta venendo sulla terra per sette anni».
<p>2 La donna si era alzata e aveva fatto come aveva detto l’uomo di Dio. Se n’era andata con la sua famiglia e aveva dimorato da straniera nella terra dei Filistei per sette anni.
<p>3 Al termine dei sette anni la donna tornò dalla terra dei Filistei e si recò dal re per reclamare la sua casa e il suo campo.
<p>4 Il re stava parlando con Giezi servo dell’uomo di Dio e diceva: «Narrami tutte le grandi cose compiute da Eliseo».
<p>5 Costui stava narrando al re come aveva richiamato in vita il morto quand’ecco si rivolse al re la donna della quale aveva richiamato in vita il figlio per la sua casa e il suo campo. Giezi disse: «O re mio signore questa è la donna e questo è il figlio che Eliseo ha richiamato in vita».
<p>6 Il re interrogò la donna che gli narrò il fatto. Il re le mise a disposizione un cortigiano dicendo: «Restituiscile quanto le appartiene e la rendita intera del campo dal giorno in cui lasciò la terra fino ad ora».
<p>7 Eliseo andò a Damasco. A Ben-Adàd re di Aram che era ammalato fu riferito: «L’uomo di Dio è venuto fin qui».
<p>8 Il re disse a Cazaèl: «Prendi con te un dono e va’ incontro all’uomo di Dio e per suo mezzo interroga il Signore dicendo: “Guarirò da questa malattia?”».
<p>9 Cazaèl gli andò incontro prendendo con sé in regalo tutte le cose migliori di Damasco un carico di quaranta cammelli. Arrivato stette davanti a lui e gli disse: «Tuo figlio Ben-Adàd re di Aram mi ha mandato da te con la domanda: “Guarirò da questa malattia?”».
<p>10 Eliseo gli disse: «Va’ a dirgli: “Guarirai di sicuro”. Ma il Signore mi ha mostrato che egli certamente morirà».
<p>11 Poi immobilizzò il suo volto e irrigidì il suo sguardo fino all’estremo e alla fine l’uomo di Dio si mise a piangere.
<p>12 Cazaèl disse: «Per quale motivo il mio signore piange?». Egli rispose: «Perché so quanto male farai agli Israeliti: brucerai le loro fortezze ucciderai di spada i loro giovani sfracellerai i loro bambini sventrerai le loro donne incinte».
<p>13 Cazaèl disse: «Che cos’è il tuo servo questo cane per poter fare una cosa così enorme?». Eliseo rispose: «Il Signore mi ha mostrato che tu sarai re di Aram».
<p>14 Quello partì da Eliseo e ritornò dal suo padrone che gli domandò: «Che cosa ti ha detto Eliseo?». Rispose: «Mi ha detto: “Guarirai di sicuro”».
<p>15 Il giorno dopo costui prese una coperta l’immerse nell’acqua e poi la stese sulla faccia del re che morì. Al suo posto divenne re Cazaèl.
<p>16 Nell’anno quinto di Ioram figlio di Acab re d’Israele divenne re Ioram figlio di Giòsafat re di Giuda.
<p>17 Quando divenne re aveva trentadue anni; regnò a Gerusalemme otto anni.
<p>18 Seguì la via dei re d’Israele come aveva fatto la casa di Acab perché sua moglie era figlia di Acab. Fece ciò che è male agli occhi del Signore.
<p>19 Ma il Signore non volle distruggere Giuda a causa di Davide suo servo secondo la promessa fattagli di lasciare sempre una lampada per lui e per i suoi figli.
<p>20 Nei suoi giorni Edom si ribellò al dominio di Giuda e si elesse un re.
<p>21 Allora Ioram sconfinò verso Sair con tutti i suoi carri. Egli si mosse di notte e sconfisse gli Edomiti che l’avevano accerchiato insieme con i comandanti dei carri; così il popolo fuggì nelle tende.
<p>22 Tuttavia Edom si è sottratto al dominio di Giuda fino ad oggi. In quel tempo anche Libna si ribellò.
<p>23 Le altre gesta di Ioram e tutte le sue azioni non sono forse descritte nel libro delle Cronache dei re di Giuda?
<p>24 Ioram si addormentò con i suoi padri fu sepolto con i suoi padri nella Città di Davide e al suo posto divenne re suo figlio Acazia.
<p>25 Nell’anno dodicesimo di Ioram figlio di Acab re d’Israele divenne re Acazia, figlio di Ioram re di Giuda.
<p>26 Quando divenne re Acazia aveva ventidue anni; regnò un anno a Gerusalemme. Sua madre si chiamava Atalia ed era figlia di Omri re d’Israele.
<p>27 Seguì la via della casa di Acab; fece ciò che è male agli occhi del Signore come la casa di Acab perché era imparentato con la casa di Acab.
<p>28 Egli andò alla guerra con Ioram figlio di Acab contro Cazaèl re di Aram a Ramot di Gàlaad; ma gli Aramei ferirono Ioram.
<p>29 Allora il re Ioram tornò a curarsi a Izreèl per le ferite ricevute dagli Aramei a Rama mentre combatteva contro Cazaèl re di Aram. Acazia figlio di Ioram, re di Giuda scese a visitare Ioram figlio di Acab a Izreèl perché era malato.
<h4>9</h4>
<p>1 Il profeta Eliseo chiamò uno dei figli dei profeti e gli disse: «Cingiti i fianchi prendi in mano questo vasetto d’olio e va’ a Ramot di Gàlaad.
<p>2 Appena giunto là cerca Ieu figlio di Giòsafat figlio di Nimsì. Entrato in casa lo farai alzare tra i suoi fratelli e lo condurrai in una camera interna.
<p>3 Prenderai il vasetto dell’olio e lo verserai sulla sua testa dicendo: “Così dice il Signore: Ti ungo re su Israele”. Poi aprirai la porta e fuggirai e non aspetterai».
<p>4 Il giovane il servo del profeta andò a Ramot di Gàlaad.
<p>5 Appena giunto trovò i capi dell’esercito seduti insieme. Egli disse: «Ho una parola per te comandante». Ieu disse: «Per chi fra tutti noi?». Ed egli rispose: «Per te comandante».
<p>6 Si alzò ed entrò in casa e quello gli versò l’olio sulla testa dicendogli: «Così dice il Signore Dio d’Israele: “Ti ungo re sul popolo del Signore su Israele.
<p>7 Tu colpirai la casa di Acab tuo signore; io vendicherò il sangue dei miei servi i profeti e il sangue di tutti i servi del Signore sparso dalla mano di Gezabele.
<p>8 Tutta la casa di Acab perirà io eliminerò ad Acab ogni maschio schiavo o libero in Israele.
<p>9 Renderò la casa di Acab come la casa di Geroboamo figlio di Nebat e come la casa di Baasà figlio di Achia.
<p>10 I cani divoreranno Gezabele nel campo di Izreèl; nessuno la seppellirà”». Quindi aprì la porta e fuggì.
<p>11 Quando Ieu uscì per raggiungere gli ufficiali del suo signore gli domandarono: «Va tutto bene? Perché questo pazzo è venuto da te?». Egli disse loro: «Voi conoscete l’uomo e le sue chiacchiere».
<p>12 Gli dissero: «Non è vero! Su raccontaci!». Egli disse: «Mi ha parlato così e così affermando: “Così dice il Signore: Ti ungo re su Israele”».
<p>13 Allora si affrettarono e presero ciascuno il proprio mantello e lo stesero sui gradini sotto di lui suonarono il corno e gridarono: «Ieu è re».
<p>14 Ieu figlio di Giòsafat figlio di Nimsì congiurò contro Ioram. Ora Ioram aveva difeso con tutto Israele Ramot di Gàlaad di fronte a Cazaèl re di Aram,
<p>15 poi il re Ioram era tornato a curarsi a Izreèl le ferite ricevute dagli Aramei nella guerra contro Cazaèl re di Aram. Ieu disse: «Se tale è la vostra convinzione nessuno fugga dalla città per andare ad annunciarlo a Izreèl».
<p>16 Ieu salì su un carro e partì per Izreèl perché là giaceva malato Ioram e Acazia re di Giuda era sceso a visitarlo.
<p>17 La sentinella che stava sulla torre di Izreèl vide la schiera di Ieu che avanzava e disse: «Vedo una schiera». Ioram disse: «Prendi un cavaliere e mandalo loro incontro per domandare: “Tutto bene?”».
<p>18 Uno a cavallo andò loro incontro e disse: «Così dice il re: “Tutto bene?”». Ieu disse: «Che importa a te come vada? Passa dietro e seguimi». La sentinella riferì: «Il messaggero è arrivato da quelli ma non torna indietro».
<p>19 Il re mandò un altro cavaliere che giunto da quelli, disse: «Il re domanda: “Tutto bene?”». Ma Ieu disse: «Che importa a te come vada? Passa dietro e seguimi».
<p>20 La sentinella riferì: «è arrivato da quelli ma non torna indietro. Il modo di guidare è come quello di Ieu figlio di Nimsì: difatti guida all’impazzata».
<p>21 Ioram disse: «Attacca i cavalli». Attaccarono i cavalli al suo carro. Ioram re d’Israele e Acazia re di Giuda uscirono ognuno sul proprio carro. Uscirono incontro a Ieu che trovarono nel campo di Nabot di Izreèl.
<p>22 Quando Ioram vide Ieu gli domandò: «Tutto bene Ieu?». Rispose: «Come può andare tutto bene fin quando durano le prostituzioni di Gezabele tua madre e le sue numerose magie?».
<p>23 Allora Ioram si volse indietro e fuggì dicendo ad Acazia: «Tradimento Acazia!».
<p>24 Ieu impugnato l’arco colpì Ioram tra le spalle. La freccia gli attraversò il cuore ed egli si accasciò sul carro.
<p>25 Ieu disse a Bidkar suo scudiero: «Sollevalo gettalo nel campo di Nabot di Izreèl. Ricòrdatelo: io e te eravamo con coloro che cavalcavano appaiati dietro Acab suo padre e il Signore proferì su di lui questo oracolo:
<p>26 “Non ho forse visto ieri il sangue di Nabot e il sangue dei suoi figli? Oracolo del Signore. Ti ripagherò in questo stesso campo. Oracolo del Signore”. Sollevalo e gettalo nel campo secondo la parola del Signore».
<p>27 Visto ciò Acazia re di Giuda fuggì per la strada di Bet-Gan; Ieu l’inseguì e ordinò: «Colpite anche lui!». Lo colpirono sul carro nella salita di Gur nelle vicinanze di Ibleàm. Egli fuggì a Meghiddo dove morì.
<p>28 I suoi ufficiali lo portarono a Gerusalemme su un carro e lo seppellirono nel suo sepolcro accanto ai suoi padri nella Città di Davide.
<p>29 Acazia era divenuto re di Giuda nell’anno undicesimo di Ioram figlio di Acab.
<p>30 Ieu arrivò a Izreèl. Appena lo seppe Gezabele si truccò gli occhi con stibio si ornò il capo e si affacciò alla finestra.
<p>31 Mentre Ieu arrivava alla porta gli domandò: «Tutto bene Zimrì assassino del suo signore?».
<p>32 Ieu alzò lo sguardo verso la finestra e disse: «Chi è con me? Chi?». Due o tre cortigiani si affacciarono a guardarlo.
<p>33 Egli disse: «Gettàtela giù ». La gettarono giù . Parte del suo sangue schizzò sul muro e sui cavalli che la calpestarono.
<p>34 Poi Ieu entrò mangiò e bevve; alla fine ordinò: «Andate a vedere quella maledetta e seppellitela perché era figlia di re».
<p>35 Andati per seppellirla non trovarono altro che il cranio i piedi e le palme delle mani.
<p>36 Tornati riferirono il fatto a Ieu che disse: «è la parola del Signore che aveva detto per mezzo del suo servo Elia il Tisbita: “Nel campo di Izreèl i cani divoreranno la carne di Gezabele.
<p>37 E il cadavere di Gezabele sarà come letame sulla superficie della campagna nel campo di Izreèl così che non si potrà più dire: Questa è Gezabele”».
<h4>10</h4>
<p>1 Acab aveva settanta figli a Samaria. Ieu scrisse lettere e le inviò a Samaria ai capi di Izreèl agli anziani e ai tutori dei figli di Acab. In esse diceva:
<p>2 «Ora, quando giungerà a voi questa lettera - voi infatti avete con voi i figli del vostro signore i carri i cavalli la città fortificata e le armi -
<p>3 scegliete il figlio migliore e più retto del vostro signore e ponetelo sul trono di suo padre; combattete per la casa del vostro signore».
<p>4 Quelli ebbero una grande paura e dissero: «Ecco due re non hanno potuto resistergli; come potremmo resistergli noi?».
<p>5 Il maggiordomo il prefetto della città gli anziani e i tutori mandarono a Ieu questo messaggio: «Noi siamo tuoi servi; noi faremo quanto ci ordinerai. Non faremo re nessuno; fa’ quanto ti piace».
<p>6 Ieu scrisse loro una seconda lettera dicendo: «Se siete dalla mia parte e se obbedite alla mia parola prendete le teste dei figli del vostro signore e presentatevi a me domani a quest’ora a Izreèl». I figli del re erano settanta; vivevano con i grandi della città che li allevavano.
<p>7 Ricevuta la lettera quelli presero i figli del re e li ammazzarono tutti e settanta; quindi posero le loro teste in ceste e le mandarono da lui a Izreèl.
<p>8 Si presentò un messaggero che riferì a Ieu: «Hanno portato le teste dei figli del re». Egli disse: «Ponetele in due mucchi alla soglia della porta fino al mattino».
<p>9 Il mattino dopo uscì e stando in piedi disse a tutto il popolo: «Voi siete giusti; ecco io ho congiurato contro il mio signore e l’ho ucciso. Ma chi ha colpito tutti questi?
<p>10 Riconoscete dunque che non è caduta in terra nessuna delle parole del Signore annunciate per mezzo del suo servo Elia riguardo alla casa di Acab; il Signore ha attuato quanto aveva predetto per mezzo di Elia suo servo».
<p>11 Ieu colpì poi tutti i superstiti della casa di Acab a Izreèl tutti i suoi grandi i suoi amici e i suoi sacerdoti fino a non lasciargli alcun superstite.
<p>12 Poi si alzò partì e si avviò verso Samaria. Mentre si trovava per la strada nella località di Bet-Eked-dei-Pastori
<p>13 Ieu trovò i fratelli di Acazia, re di Giuda. Egli domandò: «Voi chi siete?». Risposero: «Siamo fratelli di Acazia; siamo scesi per salutare i figli del re e i figli della regina madre».
<p>14 Egli ordinò: «Prendeteli vivi». Li presero vivi li ammazzarono presso la cisterna di Bet-Eked; erano quarantadue e non ne risparmiò neppure uno.
<p>15 Partito di lì trovò Ionadàb figlio di Recab che gli veniva incontro; Ieu lo salutò e gli disse: «Il tuo cuore è retto come lo è il mio verso di te?». Ionadàb rispose: «Lo è». «Se lo è dammi la mano». Ionadàb gliela diede. Ieu allora lo fece salire sul carro vicino a sé
<p>16 e gli disse: «Vieni con me per vedere il mio zelo per il Signore». Lo fece viaggiare con sé sul proprio carro.
<p>17 Entrò in Samaria e colpì tutti i superstiti della casa di Acab fino ad annientarli secondo la parola che il Signore aveva comunicato a Elia.
<p>18 Ieu radunò tutto il popolo e disse loro: «Acab ha servito Baal un poco; Ieu lo servirà molto.
<p>19 Ora convocatemi tutti i profeti di Baal tutti i suoi servitori e tutti i suoi sacerdoti: non ne manchi neppure uno perché intendo offrire un grande sacrificio a Baal. Chi mancherà non sarà lasciato in vita». Ieu agiva con astuzia per distruggere tutti i servitori di Baal.
<p>20 Ieu disse: «Convocate una festa solenne a Baal». La convocarono.
<p>21 Ieu inviò messaggeri per tutto Israele; si presentarono tutti i servitori di Baal e non mancò nessuno. Entrarono nel tempio di Baal che si riempì da un’estremità all’altra.
<p>22 Ieu disse al guardarobiere: «Tira fuori le vesti per tutti i servitori di Baal» ed egli le tirò fuori.
<p>23 Ieu accompagnato da Ionadàb figlio di Recab entrò nel tempio di Baal e disse ai servitori di Baal: «Verificate bene che non ci sia qui fra voi nessuno dei servitori del Signore ma che ci siano solo servitori di Baal».
<p>24 Entrarono quindi per compiere sacrifici e olocausti. Ieu però aveva posto all’esterno ottanta uomini dei suoi ai quali aveva detto: «Se a qualcuno sfuggirà uno degli uomini che consegno nelle vostre mani darà la sua vita al posto della vita di quello».
<p>25 Quando ebbe finito di compiere l’olocausto Ieu disse alle guardie e agli scudieri: «Entrate colpiteli. Nessuno scappi». Le guardie e gli scudieri li colpirono a fil di spada e li gettarono via. Poi le guardie e gli scudieri andarono fino alla cella del tempio di Baal.
<p>26 Portarono fuori le stele del tempio di Baal e le bruciarono.
<p>27 La stele di Baal la fecero a pezzi poi demolirono il tempio di Baal e lo ridussero a latrina fino ad oggi.
<p>28 Ieu fece scomparire Baal da Israele.
<p>29 Ma Ieu non si allontanò dai peccati che Geroboamo figlio di Nebat aveva fatto commettere a Israele e non abbandonò i vitelli d’oro che erano a Betel e a Dan.
<p>30 Il Signore disse a Ieu: «Poiché hai agito bene facendo ciò che è giusto ai miei occhi e hai compiuto per la casa di Acab quanto era nel mio cuore i tuoi figli fino alla quarta generazione siederanno sul trono d’Israele».
<p>31 Ma Ieu non si curò di seguire la legge del Signore Dio d’Israele con tutto il suo cuore; non si allontanò dai peccati che Geroboamo aveva fatto commettere a Israele.
<p>32 In quel tempo il Signore cominciò a ridurre Israele; infatti Cazaèl sconfisse gli Israeliti in tutto il loro territorio:
<p>33 dal Giordano verso oriente occupò tutta la terra di Gàlaad dei Gaditi dei Rubeniti e dei Manassiti da Aroèr che è presso il torrente Arnon fino al Gàlaad e al Basan.
<p>34 Le altre gesta di Ieu tutte le sue azioni e la sua potenza non sono forse descritte nel libro delle Cronache dei re d’Israele?
<p>35 Ieu si addormentò con i suoi padri e lo seppellirono a Samaria. Al suo posto divenne re suo figlio Ioacàz.
<p>36 La durata del regno di Ieu su Israele a Samaria fu di ventotto anni.
<h4>11</h4>
<p>1 Atalia madre di Acazia visto che era morto suo figlio si accinse a sterminare tutta la discendenza regale.
<p>2 Ma Ioseba figlia del re Ioram e sorella di Acazia prese Ioas figlio di Acazia sottraendolo ai figli del re destinati alla morte e lo portò assieme alla sua nutrice nella camera dei letti; lo nascose così ad Atalia ed egli non fu messo a morte.
<p>3 Rimase nascosto presso di lei nel tempio del Signore per sei anni; intanto Atalia regnava sul paese.
<p>4 Il settimo anno Ioiadà mandò a chiamare i comandanti delle centinaia dei Carii e delle guardie e li fece venire presso di sé nel tempio del Signore. Egli concluse con loro un’alleanza facendoli giurare nel tempio del Signore; quindi mostrò loro il figlio del re.
<p>5 Diede loro le seguenti disposizioni: «Questo è ciò che dovrete fare: la terza parte di voi che inizia il servizio di sabato per fare la guardia alla reggia
<p>6 il terzo alla porta di Sur e il terzo alla porta dietro i cursori farete insieme la guardia al tempio,
<p>7 mentre gli altri due gruppi di voi tutti quelli che lasciano il servizio di sabato faranno la guardia nel tempio al re.
<p>8 Circonderete il re ognuno con l’arma in pugno e chi tenta di penetrare nello schieramento sia messo a morte. Sarete con il re in tutti i suoi movimenti».
<p>9 I comandanti delle centinaia fecero quanto aveva disposto il sacerdote Ioiadà. Ognuno prese i suoi uomini quelli che entravano in servizio il sabato e quelli che smontavano il sabato e andarono dal sacerdote Ioiadà.
<p>10 Il sacerdote consegnò ai comandanti di centinaia lance e scudi già appartenenti al re Davide che erano nel tempio del Signore.
<p>11 Le guardie, ognuno con l’arma in pugno si disposero dall’angolo destro del tempio fino all’angolo sinistro lungo l’altare e l’edificio in modo da circondare il re.
<p>12 Allora Ioiadà fece uscire il figlio del re e gli consegnò il diadema e il mandato; lo proclamarono re e lo unsero. Gli astanti batterono le mani e acclamarono: «Viva il re!».
<p>13 Quando sentì il clamore delle guardie e del popolo Atalia si presentò al popolo nel tempio del Signore.
<p>14 Guardò ed ecco che il re stava presso la colonna secondo l’usanza i comandanti e i trombettieri erano presso il re mentre tutto il popolo della terra era in festa e suonava le trombe. Atalia si stracciò le vesti e gridò: «Congiura, congiura!».
<p>15 Il sacerdote Ioiadà ordinò ai comandanti delle centinaia, preposti all’esercito: «Conducetela fuori in mezzo alle file e chiunque la segue venga ucciso di spada». Il sacerdote infatti aveva detto: «Non sia uccisa nel tempio del Signore».
<p>16 Le misero addosso le mani ed essa raggiunse la reggia attraverso l’ingresso dei Cavalli e là fu uccisa.
<p>17 Ioiadà concluse un’alleanza fra il Signore il re e il popolo affinché fosse il popolo del Signore e così pure fra il re e il popolo.
<p>18 Tutto il popolo della terra entrò nel tempio di Baal e lo demolì ne fece a pezzi completamente gli altari e le immagini e ammazzò Mattàn sacerdote di Baal davanti agli altari.<br/> Il sacerdote Ioiadà mise sorveglianti al tempio del Signore.
<p>19 Egli prese i comandanti di centinaia i Carii le guardie e tutto il popolo della terra; costoro fecero scendere il re dal tempio del Signore e attraverso la porta delle Guardie lo condussero nella reggia ove egli sedette sul trono regale.
<p>20 Tutto il popolo della terra era in festa e la città rimase tranquilla: Atalia era stata uccisa con la spada nella reggia.
<h4>12</h4>
<p>1 Quando divenne re Ioas aveva sette anni.
<p>2 Divenne re nell’anno settimo di Ieu e regnò quarant’anni a Gerusalemme. Sua madre di Bersabea si chiamava Sibìa.
<p>3 Ioas fece ciò che è retto agli occhi del Signore per tutta la sua vita, perché lo aveva istruito il sacerdote Ioiadà.
<p>4 Ma non scomparvero le alture dal momento che il popolo sacrificava e offriva ancora incenso sulle alture.
<p>5 Ioas disse ai sacerdoti: «Tutto il denaro delle cose sacre che viene portato nel tempio del Signore il denaro corrente versato da ognuno come riscatto della persona e tutto il denaro delle libere offerte di ciascuno al tempio del Signore
<p>6 lo ritirino per sé i sacerdoti ognuno dai propri addetti; ed essi riparino le parti danneggiate del tempio ovunque vi trovino danni».
<p>7 Ora nell’anno ventitreesimo del re Ioas i sacerdoti non avevano ancora riparato le parti danneggiate del tempio.
<p>8 Il re Ioas convocò il sacerdote Ioiadà con i sacerdoti e disse loro: «Perché non avete riparato le parti danneggiate del tempio? D’ora innanzi non dovrete più ritirare il denaro dai vostri addetti ma lo consegnerete direttamente per le parti danneggiate del tempio».
<p>9 I sacerdoti acconsentirono a non ricevere più il denaro dal popolo e a non curare il restauro del tempio.
<p>10 Il sacerdote Ioiadà prese una cassa vi fece un buco nel coperchio e la pose a lato dell’altare a destra di chi entra nel tempio del Signore. I sacerdoti custodi della soglia depositavano ivi tutto il denaro portato al tempio del Signore.
<p>11 Quando vedevano che nella cassa c’era molto denaro saliva lo scriba del re insieme con il sommo sacerdote ed essi raccoglievano e contavano il denaro trovato nel tempio del Signore.
<p>12 Consegnavano il denaro controllato nelle mani degli esecutori dei lavori sovrintendenti al tempio del Signore. Costoro lo distribuivano ai falegnami e ai costruttori che lavoravano nel tempio del Signore
<p>13 ai muratori agli scalpellini per l’acquisto di legname e pietre da taglio per riparare le parti danneggiate del tempio del Signore e per tutto quanto era necessario per riparare il tempio.
<p>14 Ma con il denaro portato al tempio del Signore non si dovevano fare nel tempio del Signore né coppe d’argento né coltelli, né vasi per l’aspersione né trombe nessun oggetto d’oro o d’argento.
<p>15 Esso infatti era consegnato solo agli esecutori dei lavori perché riparassero il tempio del Signore.
<p>16 Non si controllavano coloro nelle cui mani veniva consegnato il denaro da dare agli esecutori dei lavori perché lavoravano con onestà.
<p>17 Il denaro del sacrificio di riparazione e del sacrificio per il peccato non era portato nel tempio del Signore ma era per i sacerdoti.
<p>18 In quel tempo Cazaèl re di Aram salì per combattere contro Gat e la conquistò. Poi Cazaèl si accinse a salire a Gerusalemme.
<p>19 Ioas re di Giuda, prese tutti gli oggetti consacrati da Giòsafat da Ioram e da Acazia suoi padri re di Giuda e quelli consacrati da lui stesso insieme con tutto l’oro trovato nei tesori del tempio del Signore e della reggia; egli mandò tutto ciò a Cazaèl re di Aram che si allontanò da Gerusalemme.
<p>20 Le altre gesta di Ioas e tutte le sue azioni non sono forse descritte nel libro delle Cronache dei re di Giuda?
<p>21 I suoi ufficiali si sollevarono organizzando una congiura; colpirono Ioas a Bet-Millo nella discesa verso Silla.
<p>22 Iozabàd figlio di Simeàt e Iozabàd figlio di Somer suoi ufficiali lo colpirono ed egli morì. Lo seppellirono con i suoi padri nella Città di Davide e al suo posto divenne re suo figlio Amasia.
<h4>13</h4>
<p>1 Nell’anno ventitreesimo di Ioas figlio di Acazia re di Giuda Ioacàz figlio di Ieu divenne re su Israele a Samaria. Egli regnò diciassette anni.
<p>2 Fece ciò che è male agli occhi del Signore; imitò il peccato di Geroboamo figlio di Nebat che aveva fatto peccare Israele né mai se ne allontanò.
<p>3 L’ira del Signore si accese contro Israele e li consegnò in mano a Cazaèl re di Aram e in mano a Ben-Adàd figlio di Cazaèl per tutto quel tempo.
<p>4 Ma Ioacàz placò il volto del Signore e il Signore lo ascoltò perché aveva visto l’oppressione d’Israele: infatti il re di Aram lo opprimeva.
<p>5 Il Signore concesse un salvatore a Israele che così riuscì a sfuggire al potere di Aram; gli Israeliti poterono abitare nelle loro tende come prima.
<p>6 Ma essi non si allontanarono dai peccati che la casa di Geroboamo aveva fatto commettere a Israele ma li imitarono e anche il palo sacro rimase in piedi a Samaria.
<p>7 Pertanto non furono lasciati soldati a Ioacàz se non cinquanta cavalli dieci carri e diecimila fanti perché li aveva distrutti il re di Aram riducendoli come la polvere che si calpesta.
<p>8 Le altre gesta di Ioacàz tutte le sue azioni e la sua potenza non sono forse descritte nel libro delle Cronache dei re d’Israele?
<p>9 Ioacàz si addormentò con i suoi padri fu sepolto a Samaria e al suo posto divenne re suo figlio Ioas.
<p>10 Nell’anno trentasettesimo di Ioas re di Giuda Ioas figlio di Ioacàz divenne re su Israele a Samaria. Egli regnò sedici anni.
<p>11 Fece ciò che è male agli occhi del Signore; non si allontanò da tutti i peccati che Geroboamo figlio di Nebat aveva fatto commettere a Israele ma li imitò.
<p>12 Le altre gesta di Ioas tutte le sue azioni e la potenza con cui combatté con Amasia, re di Giuda non sono forse descritte nel libro delle Cronache dei re d’Israele?
<p>13 Ioas si addormentò con i suoi padri e sul suo trono si sedette Geroboamo. Ioas fu sepolto a Samaria con i re d’Israele.
<p>14 Quando Eliseo si ammalò della malattia di cui morì Ioas re d’Israele, scese da lui scoppiò in pianto in sua presenza dicendo: «Padre mio padre mio carro d’Israele e suoi destrieri!».
<p>15 Eliseo gli disse: «Va’ a prendere arco e frecce» ed egli prese arco e frecce per lui.
<p>16 Disse ancora Eliseo al re d’Israele: «Metti la tua mano sull’arco». Dopo che egli ebbe messa la mano Eliseo mise le sue mani sopra le mani del re
<p>17 quindi disse: «Apri la finestra verso oriente». Dopo che egli ebbe aperta la finestra Eliseo disse: «Tira!». Ioas tirò. Eliseo disse: «Freccia vittoriosa del Signore freccia vittoriosa contro Aram. Tu colpirai Aram ad Afek sino a finirlo».
<p>18 Eliseo disse: «Prendi le frecce». E quando quegli le ebbe prese, disse al re d’Israele: «Colpisci la terra» ed egli la percosse tre volte poi si fermò.
<p>19 L’uomo di Dio s’indignò contro di lui e disse: «Colpendo cinque o sei volte avresti colpito Aram sino a finirlo; ora invece sconfiggerai Aram solo tre volte».
<p>20 Eliseo morì e lo seppellirono. Nell’anno successivo alcune bande di Moab penetrarono nella terra.
<p>21 Mentre seppellivano un uomo alcuni visto un gruppo di razziatori, gettarono quell’uomo sul sepolcro di Eliseo e se ne andarono. L’uomo venuto a contatto con le ossa di Eliseo riacquistò la vita e si alzò sui suoi piedi.
<p>22 Cazaèl re di Aram oppresse gli Israeliti per tutti i giorni di Ioacàz.
<p>23 Ma il Signore ebbe pietà di loro ne ebbe compassione e tornò a favorirli a causa della sua alleanza con Abramo Isacco e Giacobbe; non volle distruggerli e non li ha rigettati dal suo volto fino ad ora.
<p>24 Cazaèl re di Aram morì e al suo posto divenne re suo figlio Ben-Adàd.
<p>25 Allora Ioas figlio di Ioacàz tornò a prendere a Ben-Adàd figlio di Cazaèl le città che Cazaèl aveva tolte con la guerra a suo padre Ioacàz. Ioas lo sconfisse tre volte; così recuperò le città d’Israele.
<h4>14</h4>
<p>1 Nell’anno secondo di Ioas figlio di Ioacàz re d’Israele Amasia figlio di Ioas divenne re di Giuda.
<p>2 Quando divenne re aveva venticinque anni; regnò ventinove anni a Gerusalemme. Sua madre era di Gerusalemme e si chiamava Ioaddàn.
<p>3 Egli fece ciò che è retto agli occhi del Signore ma non come Davide suo padre: fece come suo padre Ioas.
<p>4 Solo non scomparvero le alture; il popolo ancora sacrificava e offriva incenso sulle alture.
<p>5 Quando il regno fu saldo nelle sue mani uccise i suoi ufficiali che avevano ucciso il re suo padre.
<p>6 Ma non fece morire i figli degli uccisori secondo quanto è scritto nel libro della legge di Mosè ove il Signore prescrive: «Non si metteranno a morte i padri per una colpa dei figli né si metteranno a morte i figli per una colpa dei padri. Ognuno sarà messo a morte per il proprio peccato».
<p>7 Egli sconfisse gli Edomiti nella valle del Sale in tutto diecimila. In quella guerra occupò Sela e la chiamò Iokteèl come è chiamata ancora oggi.
<p>8 Allora Amasia mandò messaggeri a Ioas figlio di Ioacàz figlio di Ieu re d’Israele per dirgli: «Vieni affrontiamoci».
<p>9 Ioas re d’Israele, fece rispondere ad Amasia re di Giuda: «Il cardo del Libano mandò a dire al cedro del Libano: “Da’ in moglie tua figlia a mio figlio”. Ma passò una bestia selvatica del Libano e calpestò il cardo.
<p>10 Hai ben colpito Edom e il tuo cuore ti ha esaltato. Sii glorioso, ma resta nella tua casa. Perché ti precipiti in una disfatta? Potresti soccombere tu e Giuda con te».
<p>11 Ma Amasia non lo ascoltò.<br/> Allora Ioas re d’Israele si mosse; si affrontarono lui e Amasia re di Giuda presso Bet-Semes che appartiene a Giuda.
<p>12 Giuda fu sconfitto di fronte a Israele e ognuno fuggì nella propria tenda.
<p>13 Ioas re d’Israele fece prigioniero Amasia re di Giuda figlio di Ioas figlio di Acazia a Bet-Semes. Quindi andato a Gerusalemme aprì una breccia nelle mura di Gerusalemme dalla porta di èfraim fino alla porta dell’Angolo per quattrocento cubiti.
<p>14 Prese tutto l’oro e l’argento e tutti gli oggetti trovati nel tempio del Signore e nei tesori della reggia e gli ostaggi e tornò a Samaria.
<p>15 Le altre gesta che compì Ioas la sua potenza e la guerra che combatté contro Amasia re di Giuda non sono forse descritte nel libro delle Cronache dei re d’Israele?
<p>16 Ioas si addormentò con i suoi padri fu sepolto a Samaria con i re d’Israele e al suo posto divenne re suo figlio Geroboamo.
<p>17 Amasia figlio di Ioas re di Giuda visse quindici anni dopo la morte di Ioas figlio di Ioacàz re d’Israele.
<p>18 Le altre gesta di Amasia non sono forse descritte nel libro delle Cronache dei re di Giuda?
<p>19 Si ordì contro di lui una congiura a Gerusalemme. Egli fuggì a Lachis ma lo fecero inseguire fino a Lachis dove l’uccisero.
<p>20 Lo caricarono su cavalli e fu sepolto a Gerusalemme con i suoi padri nella Città di Davide.
<p>21 Tutto il popolo di Giuda prese Azaria che aveva sedici anni e lo fece re al posto di suo padre Amasia.
<p>22 Egli ricostruì Elat riannettendola a Giuda dopo che il re si era addormentato con i suoi padri.
<p>23 Nell’anno quindicesimo di Amasia figlio di Ioas re di Giuda Geroboamo figlio di Ioas re d’Israele divenne re a Samaria. Egli regnò quarantun anni.
<p>24 Egli fece ciò che è male agli occhi del Signore; non si allontanò da nessuno dei peccati che Geroboamo figlio di Nebat aveva fatto commettere a Israele.
<p>25 Egli recuperò a Israele il territorio dall’ingresso di Camat fino al mare dell’Araba secondo la parola del Signore Dio d’Israele pronunciata per mezzo del suo servo il profeta Giona figlio di Amittài di Gat-Chefer.
<p>26 Infatti il Signore aveva visto la miseria molto amara d’Israele: non c’era più né schiavo né libero e Israele non aveva chi l’aiutasse.
<p>27 Il Signore che aveva deciso di non cancellare il nome d’Israele sotto il cielo li liberò per mezzo di Geroboamo figlio di Ioas.
<p>28 Le altre gesta di Geroboamo tutte le sue azioni e la potenza con cui combatté e con la quale recuperò a Israele Damasco e Camat non sono forse descritte nel libro delle Cronache dei re d’Israele?
<p>29 Geroboamo si addormentò con i suoi padri con i re d’Israele e al suo posto divenne re suo figlio Zaccaria.
<h4>15</h4>
<p>1 Nell’anno ventisettesimo di Geroboamo re d’Israele divenne re Azaria figlio di Amasia re di Giuda.
<p>2 Quando divenne re aveva sedici anni; regnò a Gerusalemme cinquantadue anni. Sua madre era di Gerusalemme e si chiamava Iecolia.
<p>3 Egli fece ciò che è retto agli occhi del Signore come aveva fatto Amasia suo padre.
<p>4 Ma non scomparvero le alture. Il popolo ancora sacrificava e offriva incenso sulle alture.
<p>5 Il Signore colpì il re che divenne lebbroso fino al giorno della sua morte e abitò in una casa d’isolamento. Iotam figlio del re era a capo della reggia e governava il popolo della terra.
<p>6 Le altre gesta di Azaria e tutte le sue azioni non sono forse descritte nel libro delle Cronache dei re di Giuda?
<p>7 Azaria si addormentò con i suoi padri lo seppellirono con i suoi padri nella Città di Davide e al suo posto divenne re suo figlio Iotam.
<p>8 Nell’anno trentottesimo di Azaria re di Giuda Zaccaria figlio di Geroboamo divenne re su Israele a Samaria. Egli regnò sei mesi.
<p>9 Fece ciò che è male agli occhi del Signore come l’avevano fatto i suoi padri; non si allontanò dai peccati che Geroboamo, figlio di Nebat aveva fatto commettere a Israele.
<p>10 Ma Sallum figlio di Iabes, congiurò contro di lui lo colpì a Ibleàm lo fece morire e regnò al suo posto.
<p>11 Le altre gesta di Zaccaria sono descritte nel libro delle Cronache dei re d’Israele.
<p>12 Questa è la parola del Signore che aveva rivolto a Ieu dicendo: «I tuoi figli siederanno sul trono d’Israele fino alla quarta generazione». E avvenne così.
<p>13 Sallum figlio di Iabes divenne re nell’anno trentanovesimo di Ozia re di Giuda; regnò un mese a Samaria.
<p>14 Da Tirsa salì Menachèm figlio di Gadì, entrò a Samaria e colpì Sallum figlio di Iabes lo fece morire e divenne re al suo posto.
<p>15 Le altre gesta di Sallum e la congiura da lui organizzata sono descritte nel libro delle Cronache dei re d’Israele.
<p>16 Allora Menachèm colpì Tifsach tutto quello che era in essa e il suo territorio a partire da Tirsa. Devastò tutto il suo territorio perché non gli avevano aperto le porte e sventrò tutte le donne incinte.
<p>17 Nell’anno trentanovesimo di Azaria re di Giuda Menachèm figlio di Gadì divenne re su Israele. Egli regnò dieci anni a Samaria.
<p>18 Fece ciò che è male agli occhi del Signore; non si allontanò dai peccati che Geroboamo figlio di Nebat, aveva fatto commettere a Israele in tutti i suoi giorni.
<p>19 Pul re d’Assiria invase il paese. Menachèm diede a Pul mille talenti d’argento perché l’aiutasse a consolidare nelle sue mani il potere regale.
<p>20 Per quel denaro Menachèm impose una tassa su Israele sulle persone facoltose per poterlo dare al re d’Assiria; da ognuno richiese cinquanta sicli. Così il re d’Assiria se ne andò e non rimase là nel paese.
<p>21 Le altre gesta di Menachèm e tutte le sue azioni non sono forse descritte nel libro delle Cronache dei re d’Israele?
<p>22 Menachèm si addormentò con i suoi padri e al suo posto divenne re suo figlio Pekachia.
<p>23 Nell’anno cinquantesimo di Azaria re di Giuda Pekachia figlio di Menachèm, divenne re su Israele a Samaria. Egli regnò due anni.
<p>24 Fece ciò che è male agli occhi del Signore; non si allontanò dai peccati che Geroboamo figlio di Nebat aveva fatto commettere a Israele.
<p>25 Contro di lui congiurò Pekach figlio di Romelia suo scudiero. Lo colpì a Samaria nel torrione della reggia insieme ad Argob e ad Ariè avendo con sé cinquanta uomini di Gàlaad; lo fece morire e divenne re al suo posto.
<p>26 Le altre gesta di Pekachia e tutte le sue azioni sono descritte nel libro delle Cronache dei re d’Israele.
<p>27 Nell’anno cinquantaduesimo di Azaria re di Giuda Pekach figlio di Romelia divenne re su Israele a Samaria. Egli regnò vent’anni.
<p>28 Fece ciò che è male agli occhi del Signore; non si allontanò dai peccati che Geroboamo figlio di Nebat aveva fatto commettere a Israele.
<p>29 Nei giorni di Pekach re d’Israele venne Tiglat-Pilèser re d’Assiria, che occupò Iion Abel-Bet-Maacà Ianòach Kedes Asor il Gàlaad e la Galilea tutta la terra di Nèftali deportandone la popolazione in Assiria.
<p>30 Contro Pekach figlio di Romelia ordì una congiura Osea figlio di Ela che lo colpì e lo fece morire divenendo re al suo posto nell’anno ventesimo di Iotam figlio di Ozia.
<p>31 Le altre gesta di Pekach e tutte le sue azioni sono descritte nel libro delle Cronache dei re d’Israele.
<p>32 Nell’anno secondo di Pekach figlio di Romelia re d’Israele divenne re Iotam, figlio di Ozia re di Giuda.
<p>33 Quando divenne re aveva venticinque anni; regnò sedici anni a Gerusalemme. Sua madre si chiamava Ierusà figlia di Sadoc.
<p>34 Egli fece ciò che è retto agli occhi del Signore come aveva fatto Ozia suo padre.
<p>35 Ma non scomparvero le alture; il popolo ancora sacrificava e offriva incenso sulle alture. Egli costruì la porta superiore del tempio del Signore.
<p>36 Le altre gesta che compì Iotam non sono forse descritte nel libro delle Cronache dei re di Giuda?
<p>37 In quei giorni il Signore cominciò a far avanzare contro Giuda Resin re di Aram e Pekach figlio di Romelia.
<p>38 Iotam si addormentò con i suoi padri fu sepolto con i suoi padri nella Città di Davide suo padre e al suo posto divenne re suo figlio Acaz.
<h4>16</h4>
<p>1 Nell’anno diciassettesimo di Pekach figlio di Romelia divenne re Acaz figlio di Iotam re di Giuda.
<p>2 Quando Acaz divenne re aveva vent’anni; regnò sedici anni a Gerusalemme. Non fece ciò che è retto agli occhi del Signore suo Dio come Davide suo padre.
<p>3 Seguì la via dei re d’Israele; fece perfino passare per il fuoco suo figlio, secondo gli abomini delle nazioni che il Signore aveva scacciato davanti agli Israeliti.
<p>4 Sacrificava e bruciava incenso sulle alture sui colli e sotto ogni albero verde.
<p>5 Allora Resin re di Aram e Pekach figlio di Romelia re d’Israele salirono per combattere contro Gerusalemme; strinsero d’assedio Acaz ma non poterono attaccare battaglia.
<p>6 In quel tempo Resin re di Aram recuperò Elat ad Aram ed espulse i Giudei da Elat; poi gli Edomiti entrarono in Elat e vi si sono stabiliti fino ad oggi.
<p>7 Acaz mandò messaggeri a Tiglat-Pilèser re d’Assiria per dirgli: «Io sono tuo servo e tuo figlio; sali e salvami dalla mano del re di Aram e dalla mano del re d’Israele che sono insorti contro di me».
<p>8 Acaz preso l’argento e l’oro che si trovava nel tempio del Signore e nei tesori della reggia lo mandò in dono al re d’Assiria.
<p>9 Il re d’Assiria lo ascoltò e salì a Damasco e la prese, ne deportò la popolazione a Kir e fece morire Resin.
<p>10 Il re Acaz andò incontro a Tiglat-Pilèser re d’Assiria a Damasco e, visto l’altare che si trovava a Damasco il re Acaz mandò al sacerdote Uria il disegno dell’altare e il suo modello con tutta la sua lavorazione.
<p>11 Il sacerdote Uria costruì l’altare conformemente a tutte le indicazioni che il re aveva inviato da Damasco; il sacerdote Uria fece così prima che tornasse Acaz da Damasco.
<p>12 Arrivato da Damasco il re si avvicinò all’altare e vi salì
<p>13 bruciò sull’altare il suo olocausto e la sua offerta versò la sua libagione e sparse il sangue dei sacrifici di comunione a lui spettanti.
<p>14 Spostò l’altare di bronzo che era di fronte al Signore dalla facciata del tempio dal luogo tra l’altare e il tempio del Signore e lo pose al fianco dell’altare verso settentrione.
<p>15 Il re Acaz ordinò al sacerdote Uria: «Sull’altare grande brucerai l’olocausto del mattino l’offerta della sera l’olocausto del re e la sua offerta l’olocausto di tutto il popolo della terra la sua offerta e le sue libagioni; su di esso spargerai tutto il sangue degli olocausti e tutto il sangue dei sacrifici. Dell’altare di bronzo mi occuperò io».
<p>16 Il sacerdote Uria fece quanto aveva ordinato il re Acaz.
<p>17 Il re Acaz tagliò a pezzi le traverse dei carrelli e tolse da esse i bacini. Fece scendere il Mare dai buoi di bronzo che lo sostenevano e lo collocò sul pavimento di pietre.
<p>18 A causa del re d’Assiria egli rimosse dal tempio del Signore il portico del sabato che era stato costruito nel tempio e l’ingresso esterno del re.
<p>19 Le altre gesta che compì Acaz non sono forse descritte nel libro delle Cronache dei re di Giuda?
<p>20 Acaz si addormentò con i suoi padri fu sepolto con i suoi padri nella Città di Davide e al suo posto divenne re suo figlio Ezechia.
<h4>17</h4>
<p>1 Nell’anno dodicesimo di Acaz re di Giuda Osea figlio di Ela divenne re su Israele a Samaria. Egli regnò nove anni.
<p>2 Fece ciò che è male agli occhi del Signore ma non come i re d’Israele che l’avevano preceduto.
<p>3 Contro di lui mosse Salmanàssar re d’Assiria; Osea divenne suo vassallo e gli pagò un tributo.
<p>4 Ma poi il re d’Assiria scoprì una congiura di Osea; infatti questi aveva inviato messaggeri a So re d’Egitto e non spediva più il tributo al re d’Assiria come ogni anno. Perciò il re d’Assiria lo arrestò e incatenato lo gettò in carcere.
<p>5 Il re d’Assiria invase tutta la terra salì a Samaria e l’assediò per tre anni.
<p>6 Nell’anno nono di Osea il re d’Assiria occupò Samaria, deportò gli Israeliti in Assiria e li stabilì a Calach e presso il Cabor fiume di Gozan e nelle città della Media.
<p>7 Ciò avvenne perché gli Israeliti avevano peccato contro il Signore loro Dio, che li aveva fatti uscire dalla terra d’Egitto dalle mani del faraone re d’Egitto. Essi venerarono altri dèi
<p>8 seguirono le leggi delle nazioni che il Signore aveva scacciato davanti agli Israeliti e quelle introdotte dai re d’Israele.
<p>9 Gli Israeliti riversarono contro il Signore loro Dio parole non giuste e si costruirono alture in ogni loro città dalla torre di guardia alla città fortificata.
<p>10 Si eressero stele e pali sacri su ogni alto colle e sotto ogni albero verde.
<p>11 Ivi su ogni altura bruciarono incenso come le nazioni che il Signore aveva scacciato davanti a loro; fecero azioni cattive irritando il Signore.
<p>12 Servirono gli idoli, dei quali il Signore aveva detto: «Non farete una cosa simile!».
<p>13 Eppure il Signore per mezzo di tutti i suoi profeti e dei veggenti aveva ordinato a Israele e a Giuda: «Convertitevi dalle vostre vie malvagie e osservate i miei comandi e i miei decreti secondo tutta la legge che io ho prescritto ai vostri padri e che ho trasmesso a voi per mezzo dei miei servi i profeti».
<p>14 Ma essi non ascoltarono anzi resero dura la loro cervice come quella dei loro padri i quali non avevano creduto al Signore loro Dio.
<p>15 Rigettarono le sue leggi e la sua alleanza che aveva concluso con i loro padri e le istruzioni che aveva dato loro; seguirono le vanità e diventarono vani seguirono le nazioni intorno a loro pur avendo il Signore proibito di agire come quelle.
<p>16 Abbandonarono tutti i comandi del Signore loro Dio; si eressero i due vitelli in metallo fuso si fecero un palo sacro si prostrarono davanti a tutta la milizia celeste e servirono Baal.
<p>17 Fecero passare i loro figli e le loro figlie per il fuoco praticarono la divinazione e trassero presagi; si vendettero per compiere ciò che è male agli occhi del Signore provocandolo a sdegno.
<p>18 Il Signore si adirò molto contro Israele e lo allontanò dal suo volto e non rimase che la sola tribù di Giuda.
<p>19 Neppure quelli di Giuda osservarono i comandi del Signore loro Dio ma seguirono le leggi d’Israele.
<p>20 Il Signore rigettò tutta la discendenza d’Israele; li umiliò e li consegnò in mano a predoni finché non li scacciò dal suo volto.
<p>21 Quando aveva strappato Israele dalla casa di Davide avevano fatto re Geroboamo figlio di Nebat; poi Geroboamo aveva spinto Israele a staccarsi dal Signore e gli aveva fatto commettere un grande peccato.
<p>22 Gli Israeliti imitarono tutti i peccati che Geroboamo aveva commesso; non se ne allontanarono
<p>23 finché il Signore non allontanò Israele dal suo volto come aveva detto per mezzo di tutti i suoi servi i profeti. Israele fu deportato dalla sua terra in Assiria fino ad oggi.
<p>24 Il re d’Assiria mandò gente da Babilonia da Cuta da Avva da Camat e da Sefarvàim e la stabilì nelle città della Samaria al posto degli Israeliti. E quelli presero possesso della Samaria e si stabilirono nelle sue città.
<p>25 All’inizio del loro insediamento non veneravano il Signore ed egli inviò contro di loro dei leoni che ne facevano strage.
<p>26 Allora dissero al re d’Assiria: «Le popolazioni che tu hai trasferito e stabilito nelle città della Samaria non conoscono il culto del dio locale ed egli ha mandato contro di loro dei leoni i quali seminano morte tra loro perché esse non conoscono il culto del dio locale».
<p>27 Il re d’Assiria ordinò: «Mandate laggiù uno dei sacerdoti che avete deportato di là: vada vi si stabilisca e insegni il culto del dio locale».
<p>28 Venne uno dei sacerdoti deportati da Samaria che si stabilì a Betel e insegnava loro come venerare il Signore.
<p>29 Ogni popolazione si fece i suoi dèi e li mise nei templi delle alture costruite dai Samaritani ognuna nella città dove dimorava.
<p>30 Gli uomini di Babilonia si fecero Succot-Benòt gli uomini di Cuta si fecero Nergal gli uomini di Camat si fecero Asimà.
<p>31 Gli Avviti si fecero Nibcaz e Tartak; i Sefarvei bruciavano nel fuoco i propri figli in onore di Adrammèlec e di Anammèlec divinità di Sefarvàim.
<p>32 Veneravano anche il Signore; si fecero sacerdoti per le alture scegliendoli tra di loro: prestavano servizio per loro nei templi delle alture.
<p>33 Veneravano il Signore e servivano i loro dèi secondo il culto delle nazioni dalle quali li avevano deportati.
<p>34 Fino ad oggi essi agiscono secondo i culti antichi: non venerano il Signore e non agiscono secondo le loro norme e il loro culto né secondo la legge e il comando che il Signore ha dato ai figli di Giacobbe a cui impose il nome d’Israele.
<p>35 Il Signore aveva concluso con loro un’alleanza e aveva loro ordinato: «Non venerate altri dèi non prostratevi davanti a loro non serviteli e non sacrificate a loro,
<p>36 ma venerate solo il Signore che vi ha fatto salire dalla terra d’Egitto con grande potenza e con braccio teso: a lui prostratevi e a lui sacrificate.
<p>37 Osservate le norme i precetti la legge e il comando che egli ha scritto per voi mettendoli in pratica tutti i giorni; non venerate altri dèi.
<p>38 Non dimenticate l’alleanza che ho concluso con voi e non venerate altri dèi
<p>39 ma venerate soltanto il Signore vostro Dio ed egli vi libererà dal potere di tutti i vostri nemici».
<p>40 Essi però non ascoltarono ma continuano ad agire secondo il loro culto antico.
<p>41 Così quelle popolazioni veneravano il Signore e servivano i loro idoli e così pure i loro figli e i figli dei loro figli: come fecero i loro padri essi fanno ancora oggi.
<h4>18</h4>
<p>1 Nell’anno terzo di Osea figlio di Ela re d’Israele divenne re Ezechia figlio di Acaz re di Giuda.
<p>2 Quando egli divenne re aveva venticinque anni; regnò ventinove anni a Gerusalemme. Sua madre si chiamava Abì figlia di Zaccaria.
<p>3 Fece ciò che è retto agli occhi del Signore come aveva fatto Davide suo padre.
<p>4 Egli eliminò le alture e frantumò le stele tagliò il palo sacro e fece a pezzi il serpente di bronzo che aveva fatto Mosè difatti fino a quel tempo gli Israeliti gli bruciavano incenso e lo chiamavano Necustàn.
<p>5 Egli confidò nel Signore Dio d’Israele. Dopo non vi fu uno come lui tra tutti i re di Giuda né tra quelli che ci furono prima.
<p>6 Aderì al Signore e non si staccò da lui; osservò i precetti che il Signore aveva dato a Mosè.
<p>7 Il Signore fu con lui ed egli riusciva in tutto quello che intraprendeva. Egli si ribellò al re d’Assiria e non lo servì.
<p>8 Sconfisse i Filistei fino a Gaza e ai suoi territori dalla torre di guardia alla città fortificata.
<p>9 Nell’anno quarto del re Ezechia cioè l’anno settimo di Osea figlio di Ela re d’Israele Salmanàssar re d’Assiria salì contro Samaria e l’assediò.
<p>10 Dopo tre anni la prese; nell’anno sesto di Ezechia cioè l’anno nono di Osea re d’Israele Samaria fu presa.
<p>11 Il re d’Assiria deportò gli Israeliti in Assiria li collocò a Calach e presso il Cabor fiume di Gozan e nelle città della Media.
<p>12 Ciò accadde perché quelli non avevano ascoltato la voce del Signore loro Dio e avevano trasgredito la sua alleanza cioè tutto quello che egli aveva ordinato a Mosè servo del Signore: non l’avevano ascoltato e non l’avevano messo in pratica.
<p>13 Nell’anno quattordicesimo del re Ezechia Sennàcherib re d’Assiria, salì contro tutte le città fortificate di Giuda e le prese.
<p>14 Ezechia re di Giuda mandò a dire al re d’Assiria a Lachis: «Ho peccato; allontànati da me e io accetterò quanto mi imporrai». Il re d’Assiria impose a Ezechia re di Giuda trecento talenti d’argento e trenta talenti d’oro.
<p>15 Ezechia consegnò tutto il denaro che si trovava nel tempio del Signore e nei tesori della reggia.
<p>16 In quel tempo Ezechia fece a pezzi i battenti del tempio del Signore e gli stipiti che egli stesso re di Giuda aveva ricoperto con lamine e li diede al re d’Assiria.
<p>17 Il re d’Assiria mandò da Lachis a Gerusalemme dal re Ezechia il <i>tartan</i>, il grande eunuco e il gran coppiere con una schiera numerosa. Costoro salirono e giunsero a Gerusalemme; salirono arrivarono e si fermarono presso il canale della piscina superiore che è nella via del campo del lavandaio.
<p>18 Essi chiamarono il re e gli andarono incontro Eliakìm figlio di Chelkia il maggiordomo Sebna lo scriba e Iòach figlio di Asaf l’archivista.
<p>19 Il gran coppiere disse loro: «Riferite a Ezechia: “Così dice il grande re il re d’Assiria: Che fiducia è quella nella quale confidi?
<p>20 Pensi forse che la sola parola delle labbra sia di consiglio e di forza per la guerra? Ora in chi confidi per ribellarti a me?
<p>21 Ecco tu confidi su questo sostegno di canna spezzata che è l’Egitto che penetra nella mano forandola a chi vi si appoggia; tale è il faraone re d’Egitto per tutti coloro che confidano in lui.
<p>22 Se mi dite: Noi confidiamo nel Signore nostro Dio non è forse quello stesso del quale Ezechia eliminò le alture e gli altari ordinando alla gente di Giuda e di Gerusalemme: Vi prostrerete solo davanti a questo altare a Gerusalemme?
<p>23 Ora fa’ una scommessa col mio signore re d’Assiria; io ti darò duemila cavalli se potrai mettere tuoi cavalieri su di essi.
<p>24 Come potrai far voltare indietro uno solo dei più piccoli servi del mio signore? Ma tu confidi nell’Egitto per i carri e i cavalieri!
<p>25 Ora non è forse secondo il volere del Signore che io sono salito contro questo luogo per mandarlo in rovina? Il Signore mi ha detto: Sali contro questa terra e mandala in rovina”».
<p>26 Eliakìm figlio di Chelkia Sebna e Iòach risposero al gran coppiere: «Per favore parla ai tuoi servi in aramaico perché noi lo comprendiamo; ma non parlarci in giudaico: il popolo che è sulle mura ha orecchi per sentire».
<p>27 Il gran coppiere replicò: «Forse il mio signore mi ha inviato per pronunciare tali parole al tuo signore e a te e non piuttosto agli uomini che stanno sulle mura ridotti a mangiare i loro escrementi e a bere la propria urina con voi?».
<p>28 Il gran coppiere allora si alzò in piedi e gridò a gran voce in giudaico; parlò e disse: «Udite la parola del grande re del re d’Assiria.
<p>29 Così dice il re: “Non vi inganni Ezechia poiché non potrà liberarvi dalla mia mano.
<p>30 Ezechia non vi induca a confidare nel Signore dicendo: Certo il Signore ci libererà questa città non sarà consegnata in mano al re d’Assiria”.
<p>31 Non ascoltate Ezechia poiché così dice il re d’Assiria: “Fate la pace con me e arrendetevi. Allora ognuno potrà mangiare i frutti della propria vigna e del proprio fico e ognuno potrà bere l’acqua della sua cisterna
<p>32 fino a quando io verrò per condurvi in una terra come la vostra terra di frumento e di mosto terra di pane e di vigne terra di ulivi e di miele; così voi vivrete e non morirete. Non ascoltate Ezechia che vi inganna dicendo: Il Signore ci libererà!
<p>33 Forse gli dèi delle nazioni sono riusciti a liberare ognuno la propria terra dalla mano del re d’Assiria?
<p>34 Dove sono gli dèi di Camat e di Arpad? Dove gli dèi di Sefarvàim di Ena e di Ivva? Hanno forse liberato Samaria dalla mia mano?
<p>35 Quali mai fra tutti gli dèi di quelle regioni hanno liberato la loro terra dalla mia mano perché il Signore possa liberare Gerusalemme dalla mia mano?”».
<p>36 Quelli tacquero e non gli risposero nulla perché l’ordine del re era: «Non rispondetegli».
<p>37 Eliakìm figlio di Chelkia il maggiordomo Sebna lo scriba e Iòach figlio di Asaf l’archivista si presentarono a Ezechia con le vesti stracciate e gli riferirono le parole del gran coppiere.
<h4>19</h4>
<p>1 Quando udì il re Ezechia si stracciò le vesti si ricoprì di sacco e andò nel tempio del Signore.
<p>2 Quindi mandò Eliakìm il maggiordomo Sebna lo scriba e gli anziani dei sacerdoti ricoperti di sacco dal profeta Isaia figlio di Amoz,
<p>3 perché gli dicessero: «Così dice Ezechia: “Giorno di angoscia di castigo e di disonore è questo poiché i bimbi stanno per nascere ma non c’è forza per partorire.
<p>4 Forse il Signore tuo Dio udrà tutte le parole del gran coppiere che il re d’Assiria suo signore ha inviato per insultare il Dio vivente e lo castigherà per le parole che il Signore tuo Dio avrà udito. Innalza ora una preghiera per quel resto che ancora rimane”».
<p>5 Così i ministri del re Ezechia andarono da Isaia.
<p>6 Disse loro Isaia: «Riferite al vostro signore: “Così dice il Signore: Non temere per le parole che hai udito e con le quali i ministri del re d’Assiria mi hanno ingiuriato.
<p>7 Ecco io infonderò in lui uno spirito tale che egli appena udrà una notizia ritornerà nella sua terra e nella sua terra io lo farò cadere di spada”».
<p>8 Il gran coppiere ritornò ma trovò il re d’Assiria che combatteva contro Libna; infatti aveva udito che si era allontanato da Lachis
<p>9 avendo avuto riguardo a Tiraka, re d’Etiopia questa notizia: «Ecco è uscito per combattere contro di te».<br/> Allora il re d’Assiria inviò di nuovo messaggeri a Ezechia dicendo:
<p>10 «Così direte a Ezechia re di Giuda: “Non ti illuda il tuo Dio in cui confidi dicendo: Gerusalemme non sarà consegnata in mano al re d’Assiria.
<p>11 Ecco, tu sai quanto hanno fatto i re d’Assiria a tutti i territori votandoli allo sterminio. Soltanto tu ti salveresti?
<p>12 Gli dèi delle nazioni che i miei padri hanno devastato hanno forse salvato quelli di Gozan di Carran di Resef e i figli di Eden che erano a Telassàr?
<p>13 Dove sono il re di Camat e il re di Arpad e il re della città di Sefarvàim di Ena e di Ivva?”».
<p>14 Ezechia prese la lettera dalla mano dei messaggeri e la lesse poi salì al tempio del Signore l’aprì davanti al Signore
<p>15 e pregò davanti al Signore: «Signore Dio d’Israele che siedi sui cherubini tu solo sei Dio per tutti i regni della terra; tu hai fatto il cielo e la terra.
<p>16 Porgi Signore il tuo orecchio e ascolta; apri Signore i tuoi occhi e guarda. Ascolta tutte le parole che Sennàcherib ha mandato a dire per insultare il Dio vivente.
<p>17 è vero Signore i re d’Assiria hanno devastato le nazioni e la loro terra,
<p>18 hanno gettato i loro dèi nel fuoco; quelli però non erano dèi ma solo opera di mani d’uomo legno e pietra: perciò li hanno distrutti.
<p>19 Ma ora, Signore nostro Dio salvaci dalla sua mano perché sappiano tutti i regni della terra che tu solo o Signore sei Dio».
<p>20 Allora Isaia figlio di Amoz mandò a dire a Ezechia: «Così dice il Signore Dio d’Israele: “Ho udito quanto hai chiesto nella tua preghiera riguardo a Sennàcherib re d’Assiria.
<p>21 Questa è la sentenza che il Signore ha pronunciato contro di lui:<br/> Ti disprezza ti deride<br/> la vergine figlia di Sion.<br/> Dietro a te scuote il capo<br/> la figlia di Gerusalemme.
<p>22 Chi hai insultato e ingiuriato?<br/> Contro chi hai alzato la voce<br/> e hai levato in alto i tuoi occhi?<br/> Contro il Santo d’Israele!
<p>23 Per mezzo dei tuoi messaggeri hai insultato il mio Signore<br/> e hai detto: Alla guida dei miei carri<br/> sono salito in cima ai monti,<br/> sugli estremi gioghi del Libano:<br/> ne ho reciso i cedri più alti,<br/> i suoi cipressi migliori,<br/> sono penetrato nel suo angolo più remoto,<br/> nella sua foresta lussureggiante.
<p>24 Io ho scavato e bevuto acque straniere,<br/> ho fatto inaridire con la pianta dei miei piedi<br/> tutti i fiumi d’Egitto.
<p>25 Non l’hai forse udito?<br/> Da tempo ho preparato questo,<br/> da giorni remoti io l’ho progettato;<br/> ora lo eseguo.<br/> E sarai tu a ridurre in mucchi di rovine<br/> le città fortificate.
<p>26 I loro abitanti stremati di forza,<br/> erano atterriti e confusi,<br/> erano erba del campo,<br/> foglie verdi d’erbetta,<br/> erba di tetti grano riarso<br/> prima di diventare messe.
<p>27 Ti sieda esca o rientri,<br/> io lo so.
<p>28 Poiché il tuo infuriarti contro di me<br/> e il tuo fare arrogante<br/> è salito ai miei orecchi,<br/> porrò il mio anello alle tue narici<br/> e il mio morso alle tue labbra;<br/> ti farò tornare per la strada,<br/> per la quale sei venuto”.
<p>29 Questo sarà per te il segno:<br/> mangiate quest’anno il frutto dei semi caduti,<br/> nel secondo anno ciò che nasce da sé,<br/> nel terzo anno seminate e mietete,<br/> piantate vigne e mangiatene il frutto.
<p>30 Il residuo superstite della casa di Giuda<br/> continuerà a mettere radici in basso<br/> e a fruttificare in alto.
<p>31 Poiché da Gerusalemme uscirà un resto,<br/> dal monte Sion un residuo.<br/> Lo zelo del Signore farà questo.
<p>32 Perciò così dice il Signore riguardo al re d’Assiria:<br/> “Non entrerà in questa città<br/> né vi lancerà una freccia,<br/> non l’affronterà con scudi<br/> e contro essa non costruirà terrapieno.
<p>33 Ritornerà per la strada per cui è venuto;<br/> non entrerà in questa città.<br/> Oracolo del Signore.
<p>34 Proteggerò questa città per salvarla,<br/> per amore di me e di Davide mio servo”».
<p>35 Ora in quella notte l’angelo del Signore uscì e colpì nell’accampamento degli Assiri centoottantacinquemila uomini. Quando i superstiti si alzarono al mattino, ecco erano tutti cadaveri senza vita.
<p>36 Sennàcherib re d’Assiria levò le tende partì e fece ritorno a Ninive dove rimase.
<p>37 Mentre si prostrava nel tempio di Nisroc suo dio i suoi figli Adrammèlec e Sarèser lo colpirono di spada mettendosi quindi al sicuro nella terra di Araràt. Al suo posto divenne re suo figlio Assarhàddon.
<h4>20</h4>
<p>1 In quei giorni Ezechia si ammalò mortalmente. Il profeta Isaia figlio di Amoz si recò da lui e gli disse: «Così dice il Signore: “Da’ disposizioni per la tua casa perché tu morirai e non vivrai”».
<p>2 Ezechia allora voltò la faccia verso la parete e pregò il Signore dicendo:
<p>3 «Signore ricòrdati che ho camminato davanti a te con fedeltà e con cuore integro e ho compiuto ciò che è buono ai tuoi occhi». Ed Ezechia fece un gran pianto.
<p>4 Prima che Isaia uscisse dal cortile centrale la parola del Signore fu rivolta a lui dicendo:
<p>5 «Torna indietro e riferisci a Ezechia principe del mio popolo: “Così dice il Signore Dio di Davide tuo padre: Ho udito la tua preghiera e ho visto le tue lacrime; ecco io ti guarirò: fra tre giorni salirai al tempio del Signore.
<p>6 Aggiungerò ai tuoi giorni quindici anni. Libererò te e questa città dalla mano del re d’Assiria; proteggerò questa città per amore di me e di Davide mio servo”».
<p>7 Isaia disse: «Andate a prendere un impiastro di fichi». Andarono a prenderlo lo posero sull’ulcera e il re guarì.
<p>8 Ezechia disse a Isaia: «Qual è il segno che il Signore mi guarirà e che fra tre giorni salirò al tempio del Signore?».
<p>9 Isaia rispose: «Da parte del Signore questo ti sia come segno che il Signore manterrà questa promessa che ti ha fatto: vuoi che l’ombra avanzi di dieci gradi oppure che retroceda di dieci gradi?».
<p>10 Ezechia disse: «è facile per l’ombra allungarsi di dieci gradi. Non così! L’ombra deve tornare indietro di dieci gradi».
<p>11 Il profeta Isaia invocò il Signore che fece tornare indietro di dieci gradi l’ombra sulla meridiana che era già scesa sull’orologio di Acaz.
<p>12 In quel tempo Merodac-Baladàn figlio di Baladàn re di Babilonia mandò lettere e un dono a Ezechia perché aveva sentito che Ezechia era stato malato.
<p>13 Ezechia ne fu molto lieto e mostrò agli inviati tutto il tesoro l’argento e l’oro gli aromi e l’olio prezioso il suo arsenale e quanto si trovava nei suoi magazzini; non ci fu nulla che Ezechia non mostrasse loro nella reggia e in tutto il suo regno.
<p>14 Allora il profeta Isaia si presentò al re Ezechia e gli domandò: «Che cosa hanno detto quegli uomini e da dove sono venuti a te?». Ezechia rispose: «Sono venuti da una regione lontana da Babilonia».
<p>15 Quegli soggiunse: «Che cosa hanno visto nella tua reggia?». Ezechia rispose: «Hanno visto quanto si trova nella mia reggia; non c’è nulla nei miei magazzini che io non abbia mostrato loro».
<p>16 Allora Isaia disse a Ezechia: «Ascolta la parola del Signore:
<p>17 “Ecco verranno giorni nei quali tutto ciò che si trova nella tua reggia e ciò che hanno accumulato i tuoi padri fino ad oggi verrà portato a Babilonia; non resterà nulla dice il Signore.
<p>18 Prenderanno i figli che da te saranno usciti e che tu avrai generato, per farne eunuchi nella reggia di Babilonia”».
<p>19 Ezechia disse a Isaia: «Buona è la parola del Signore che mi hai riferita». Egli pensava: «Perché no? Almeno vi saranno pace e stabilità nei miei giorni».
<p>20 Le altre gesta di Ezechia tutta la sua potenza la costruzione della piscina e del canale per introdurre l’acqua nella città non sono forse descritte nel libro delle Cronache dei re di Giuda?
<p>21 Ezechia si addormentò con i suoi padri e al suo posto divenne re suo figlio Manasse.
<h4>21</h4>
<p>1 Quando divenne re Manasse aveva dodici anni; regnò cinquantacinque anni a Gerusalemme. Sua madre si chiamava Chefsiba.
<p>2 Fece ciò che è male agli occhi del Signore, secondo gli abomini delle nazioni che il Signore aveva scacciato davanti agli Israeliti.
<p>3 Costruì di nuovo le alture che suo padre Ezechia aveva demolito eresse altari a Baal, fece un palo sacro come l’aveva fatto Acab re d’Israele. Si prostrò davanti a tutto l’esercito del cielo e lo servì.
<p>4 Costruì altari nel tempio del Signore, riguardo al quale il Signore aveva detto: «A Gerusalemme porrò il mio nome».
<p>5 Eresse altari a tutto l’esercito del cielo nei due cortili del tempio del Signore.
<p>6 Fece passare suo figlio per il fuoco si affidò a vaticini e presagi istituì negromanti e indovini. Compì in molte maniere ciò che è male agli occhi del Signore, provocando il suo sdegno.
<p>7 Collocò l’immagine di Asera che aveva fatto scolpire, nel tempio riguardo al quale il Signore aveva detto a Davide e a Salomone suo figlio: «In questo tempio e a Gerusalemme che ho scelto fra tutte le tribù d’Israele porrò il mio nome per sempre.
<p>8 Non permetterò più che il piede degli Israeliti erri lontano dal suolo che io ho dato ai loro padri purché si impegnino a osservare tutto quello che ho comandato loro secondo tutta la legge che ha prescritto loro il mio servo Mosè».
<p>9 Ma essi non ascoltarono. Manasse li spinse a fare peggio delle nazioni che il Signore aveva estirpato davanti agli Israeliti.
<p>10 Allora il Signore parlò per mezzo dei suoi servi i profeti dicendo:
<p>11 «Poiché Manasse re di Giuda ha compiuto tali abomini peggiori di tutti quelli commessi dagli Amorrei prima di lui e ha indotto a peccare anche Giuda per mezzo dei suoi idoli,
<p>12 per questo dice il Signore Dio d’Israele: “Ecco io mando su Gerusalemme e su Giuda una sventura tale che risuonerà negli orecchi di chiunque l’udrà.
<p>13 Stenderò su Gerusalemme la cordicella di Samaria e il piombino della casa di Acab; asciugherò Gerusalemme come si asciuga la scodella che una volta asciugata si rovescia sottosopra.
<p>14 Rigetterò il resto della mia eredità li consegnerò in mano ai loro nemici e diventeranno preda e bottino di tutti i loro nemici
<p>15 perché hanno fatto ciò che è male ai miei occhi e mi hanno provocato a sdegno dal giorno in cui i loro padri uscirono dall’Egitto fino ad oggi”».
<p>16 Manasse versò anche sangue innocente in grande quantità fino a riempirne Gerusalemme da un’estremità all’altra senza contare i peccati che aveva fatto commettere a Giuda facendo ciò che è male agli occhi del Signore.
<p>17 Le altre gesta di Manasse tutte le sue azioni e i peccati commessi non sono forse descritti nel libro delle Cronache dei re di Giuda?
<p>18 Manasse si addormentò con i suoi padri fu sepolto nel giardino della sua casa nel giardino di Uzzà e al suo posto divenne re suo figlio Amon.
<p>19 Quando divenne re Amon aveva ventidue anni; regnò due anni a Gerusalemme. Sua madre, di Iotba si chiamava Mesullèmet figlia di Carus.
<p>20 Fece ciò che è male agli occhi del Signore come Manasse suo padre.
<p>21 Seguì in tutto la via su cui aveva camminato suo padre e servì gli idoli che suo padre aveva servito e si prostrò davanti ad essi.
<p>22 Abbandonò il Signore Dio dei suoi padri e non seguì la via del Signore.
<p>23 Gli ufficiali di Amon congiurarono contro di lui e l’uccisero nel suo palazzo.
<p>24 Ma il popolo della terra colpì quanti avevano congiurato contro il re Amon e proclamò re al suo posto suo figlio Giosia.
<p>25 Le altre gesta che compì Amon non sono forse descritte nel libro delle Cronache dei re di Giuda?
<p>26 Lo seppellirono nel suo sepolcro nel giardino di Uzzà e al suo posto divenne re suo figlio Giosia.
<h4>22</h4>
<p>1 Quando divenne re Giosia aveva otto anni; regnò trentun anni a Gerusalemme. Sua madre, di Boskat si chiamava Iedidà figlia di Adaià.
<p>2 Fece ciò che è retto agli occhi del Signore seguendo in tutto la via di Davide suo padre senza deviare né a destra né a sinistra.
<p>3 Nell’anno diciottesimo del re Giosia il re mandò Safan figlio di Asalia figlio di Mesullàm scriba nel tempio del Signore dicendo:
<p>4 «Sali da Chelkia il sommo sacerdote perché metta assieme il denaro depositato nel tempio del Signore che i custodi della soglia hanno raccolto dal popolo.
<p>5 Lo si dia in mano agli esecutori dei lavori sovrintendenti al tempio del Signore; costoro lo diano agli esecutori dei lavori che sono nel tempio del Signore per riparare le parti danneggiate del tempio
<p>6 ossia ai falegnami ai costruttori e ai muratori per l’acquisto di legname e pietre da taglio per riparare il tempio.
<p>7 Tuttavia non si controlli il denaro consegnato nelle loro mani perché lavorano con onestà».
<p>8 Il sommo sacerdote Chelkia disse allo scriba Safan: «Ho trovato nel tempio del Signore il libro della legge». Chelkia diede il libro a Safan che lo lesse.
<p>9 Lo scriba Safan quindi andò dal re e lo informò dicendo: «I tuoi servitori hanno versato il denaro trovato nel tempio e l’hanno consegnato in mano agli esecutori dei lavori sovrintendenti al tempio del Signore».
<p>10 Poi lo scriba Safan annunciò al re: «Il sacerdote Chelkia mi ha dato un libro». Safan lo lesse davanti al re.
<p>11 Udite le parole del libro della legge il re si stracciò le vesti.
<p>12 Il re comandò al sacerdote Chelkia ad Achikàm figlio di Safan ad Acbor, figlio di Michea allo scriba Safan e ad Asaià ministro del re:
<p>13 «Andate, consultate il Signore per me per il popolo e per tutto Giuda riguardo alle parole di questo libro ora trovato; grande infatti è la collera del Signore che si è accesa contro di noi perché i nostri padri non hanno ascoltato le parole di questo libro mettendo in pratica quanto è stato scritto per noi».
<p>14 Il sacerdote Chelkia insieme con Achikàm Acbor Safan e Asaià si recò dalla profetessa Culda moglie di Sallum figlio di Tikva figlio di Carcas custode delle vesti la quale abitava nel secondo quartiere di Gerusalemme; essi parlarono con lei
<p>15 ed ella rispose loro: «Così dice il Signore Dio d’Israele: “Riferite all’uomo che vi ha inviati da me:
<p>16 Così dice il Signore: Ecco io farò venire una sciagura su questo luogo e sui suoi abitanti conformemente a tutte le parole del libro che ha letto il re di Giuda,
<p>17 perché hanno abbandonato me e hanno bruciato incenso ad altri dèi per provocarmi a sdegno con tutte le opere delle loro mani; la mia collera si accenderà contro questo luogo e non si spegnerà!”.
<p>18 Al re di Giuda che vi ha inviati a consultare il Signore, riferirete questo: “Così dice il Signore Dio d’Israele: Quanto alle parole che hai udito,
<p>19 poiché il tuo cuore si è intenerito e ti sei umiliato davanti al Signore, all’udire quanto ho proferito contro questo luogo e contro i suoi abitanti per farne motivo di orrore e di maledizione e ti sei stracciato le vesti e hai pianto davanti a me anch’io ho ascoltato oracolo del Signore!
<p>20 Per questo ecco io ti riunirò ai tuoi padri e sarai loro riunito nel tuo sepolcro in pace e i tuoi occhi non vedranno tutta la sciagura che io farò venire su questo luogo”». Quelli riferirono il messaggio al re.
<h4>23</h4>
<p>1 Il re mandò a radunare presso di sé tutti gli anziani di Giuda e di Gerusalemme.
<p>2 Il re salì al tempio del Signore; erano con lui tutti gli uomini di Giuda tutti gli abitanti di Gerusalemme i sacerdoti i profeti e tutto il popolo dal più piccolo al più grande. Lesse alla loro presenza tutte le parole del libro dell’alleanza trovato nel tempio del Signore.
<p>3 Il re in piedi presso la colonna concluse l’alleanza davanti al Signore per seguire il Signore e osservare i suoi comandi le istruzioni e le leggi con tutto il cuore e con tutta l’anima per attuare le parole dell’alleanza scritte in quel libro. Tutto il popolo aderì all’alleanza.
<p>4 Il re comandò al sommo sacerdote Chelkia ai sacerdoti del secondo ordine e ai custodi della soglia di portare fuori dal tempio del Signore tutti gli oggetti fatti in onore di Baal di Asera e di tutto l’esercito del cielo; li bruciò fuori di Gerusalemme nei campi del Cedron e ne portò la cenere a Betel.
<p>5 Destituì i sacerdoti creati dai re di Giuda per offrire incenso sulle alture delle città di Giuda e dei dintorni di Gerusalemme e quanti offrivano incenso a Baal al sole e alla luna ai segni dello zodiaco e a tutto l’esercito del cielo.
<p>6 Fece portare il palo sacro dal tempio del Signore fuori di Gerusalemme al torrente Cedron; lo bruciò nel torrente Cedron, lo ridusse in polvere e gettò la polvere sul sepolcro dei figli del popolo.
<p>7 Demolì le case dei prostituti sacri che erano nel tempio del Signore e nelle quali le donne tessevano tende per Asera.
<p>8 Fece venire tutti i sacerdoti dalle città di Giuda, rese impure le alture dove i sacerdoti offrivano incenso da Gheba a Bersabea; demolì l’altura dei satiri che era all’ingresso della porta di Giosuè governatore della città a sinistra di chi entra per la porta della città.
<p>9 I sacerdoti delle alture non salivano più all’altare del Signore a Gerusalemme; tuttavia potevano mangiare pani azzimi in mezzo ai loro fratelli.
<p>10 Giosia rese impuro il Tofet che si trovava nella valle di Ben-Innòm perché nessuno vi facesse passare il proprio figlio o la propria figlia per il fuoco in onore di Moloc.
<p>11 Rimosse i cavalli che i re di Giuda avevano posto in onore del sole all’ingresso del tempio del Signore presso la stanza del cortigiano Netan-Mèlec che era accanto alla loggia e diede alle fiamme i carri del sole.
<p>12 Demolì gli altari sulla terrazza della stanza superiore di Acaz eretti dai re di Giuda e gli altari eretti da Manasse nei due cortili del tempio del Signore; il re li frantumò e ne gettò in fretta la polvere nel torrente Cedron.
<p>13 Il re rese impure le alture che erano di fronte a Gerusalemme a destra del monte della Perdizione erette da Salomone re d’Israele in onore di Astarte obbrobrio di quelli di Sidone in onore di Camos obbrobrio dei Moabiti e in onore di Milcom abominio degli Ammoniti.
<p>14 Fece a pezzi le stele e tagliò i pali sacri riempiendone il posto con ossa umane.
<p>15 Quanto all’altare di Betel e all’altura eretta da Geroboamo figlio di Nebat che aveva fatto commettere peccati a Israele lo demolì insieme con l’altura e bruciò l’altura; triturò ridusse in polvere e bruciò il palo sacro.
<p>16 Giosia si voltò e vide i sepolcri che erano là sul monte; egli mandò a prendere le ossa dai sepolcri e le bruciò sull’altare rendendolo impuro secondo la parola del Signore che aveva proclamato l’uomo di Dio quando Geroboamo durante la festa stava presso l’altare. Quindi si voltò alzato lo sguardo verso il sepolcro dell’uomo di Dio che aveva proclamato queste cose
<p>17 Giosia domandò: «Che cos’è quel cippo che io vedo?». Gli uomini della città gli dissero: «è il sepolcro dell’uomo di Dio che partito da Giuda proclamò queste cose che hai fatto riguardo all’altare di Betel».
<p>18 Egli disse: «Lasciatelo riposare; nessuno rimuova le sue ossa». Così preservarono le sue ossa insieme con le ossa del profeta venuto dalla Samaria.
<p>19 Giosia eliminò anche tutti i templi delle alture costruiti dai re d’Israele nelle città della Samaria provocando a sdegno il Signore. Fece a loro riguardo quello che aveva fatto a Betel.
<p>20 Immolò sugli altari tutti i sacerdoti delle alture del luogo; su di essi bruciò ossa umane. Quindi ritornò a Gerusalemme.
<p>21 Il re ordinò a tutto il popolo: «Celebrate la Pasqua in onore del Signore, vostro Dio come è scritto nel libro di questa alleanza».
<p>22 Difatti una Pasqua simile a questa non era mai stata celebrata dal tempo dei giudici che governarono Israele ossia per tutto il periodo dei re d’Israele e dei re di Giuda.
<p>23 Soltanto nell’anno diciottesimo del re Giosia questa Pasqua fu celebrata in onore del Signore a Gerusalemme.
<p>24 Giosia fece poi scomparire anche i negromanti gli indovini <i>i terafìm</i> gli idoli e tutti gli obbrobri che erano comparsi nella terra di Giuda e a Gerusalemme per mettere in pratica le parole della legge scritte nel libro trovato dal sacerdote Chelkia nel tempio del Signore.
<p>25 Prima di lui non era esistito un re che come lui si fosse convertito al Signore con tutto il suo cuore e con tutta la sua anima e con tutta la sua forza secondo tutta la legge di Mosè dopo di lui non sorse uno come lui.
<p>26 Tuttavia il Signore non si ritirò dall’ardore della sua grande ira che si era accesa contro Giuda a causa di tutte le prevaricazioni con cui Manasse l’aveva provocato.
<p>27 Perciò il Signore disse: «Anche Giuda allontanerò dalla mia presenza, come ho allontanato Israele; respingerò questa città Gerusalemme che avevo scelto e il tempio di cui avevo detto: “Lì sarà il mio nome”».
<p>28 Le altre gesta di Giosia e tutte le sue azioni non sono forse descritte nel libro delle Cronache dei re di Giuda?
<p>29 Nei suoi giorni il faraone Necao re d’Egitto marciò per raggiungere il re d’Assiria sul fiume Eufrate. Il re Giosia gli andò incontro ma Necao lo uccise presso Meghiddo appena lo vide.
<p>30 I suoi ufficiali posero su un carro il morto per portarlo da Meghiddo a Gerusalemme e lo seppellirono nel suo sepolcro. Il popolo della terra prese Ioacàz figlio di Giosia lo unse e lo proclamò re al posto di suo padre.
<p>31 Quando divenne re Ioacàz aveva ventitré anni; regnò tre mesi a Gerusalemme. Sua madre era di Libna e si chiamava Camutàl figlia di Geremia.
<p>32 Fece ciò che è male agli occhi del Signore come avevano fatto i suoi padri.
<p>33 Il faraone Necao lo fece prigioniero a Ribla nel paese di Camat perché non regnasse a Gerusalemme; alla terra egli impose un tributo di cento talenti d’argento e di un talento d’oro.
<p>34 Il faraone Necao nominò re Eliakìm figlio di Giosia al posto di Giosia suo padre cambiandogli il nome in Ioiakìm. Quindi prese Ioacàz. Questi andò in Egitto ove morì.
<p>35 Ioiakìm consegnò l’argento e l’oro al faraone in quanto aveva tassato la terra per consegnare il denaro secondo la disposizione del faraone. Con una tassa individuale proporzionata ai beni egli riscosse l’argento e l’oro dal popolo della terra per consegnarlo al faraone Necao.
<p>36 Quando divenne re Ioiakìm aveva venticinque anni; regnò undici anni a Gerusalemme. Sua madre era di Ruma e si chiamava Zebidà figlia di Pedaià.
<p>37 Fece ciò che è male agli occhi del Signore come avevano fatto i suoi padri.
<h4>24</h4>
<p>1 Nei suoi giorni Nabucodònosor re di Babilonia salì contro di lui e Ioiakìm gli fu sottomesso per tre anni poi di nuovo si ribellò contro di lui.
<p>2 Il Signore mandò contro di lui bande armate di Caldei di Aramei di Moabiti e di Ammoniti; le mandò in Giuda per annientarlo secondo la parola che il Signore aveva pronunciato per mezzo dei suoi servi i profeti.
<p>3 Ciò avvenne in Giuda solo per ordine del Signore per allontanarlo dal suo volto a causa dei peccati di Manasse per tutto quel che aveva fatto
<p>4 e anche a causa del sangue innocente che aveva versato; infatti aveva riempito di sangue innocente Gerusalemme. Il Signore non volle usare indulgenza.
<p>5 Le altre gesta di Ioiakìm e tutte le sue azioni non sono forse descritte nel libro delle Cronache dei re di Giuda?
<p>6 Ioiakìm si addormentò con i suoi padri e al suo posto divenne re suo figlio Ioiachìn.
<p>7 Il re d’Egitto non uscì più dalla sua terra perché il re di Babilonia dal torrente d’Egitto sino al fiume Eufrate aveva conquistato tutto quello che era appartenuto al re d’Egitto.
<p>8 Quando divenne re Ioiachìn aveva diciotto anni; regnò tre mesi a Gerusalemme. Sua madre era di Gerusalemme e si chiamava Necustà figlia di Elnatàn.
<p>9 Fece ciò che è male agli occhi del Signore come aveva fatto suo padre.
<p>10 In quel tempo gli ufficiali di Nabucodònosor re di Babilonia salirono a Gerusalemme e la città fu assediata.
<p>11 Nabucodònosor re di Babilonia giunse presso la città mentre i suoi ufficiali l’assediavano.
<p>12 Ioiachìn re di Giuda, uscì incontro al re di Babilonia con sua madre i suoi ministri i suoi comandanti e i suoi cortigiani; il re di Babilonia lo fece prigioniero nell’anno ottavo del suo regno.
<p>13 Asportò di là tutti i tesori del tempio del Signore e i tesori della reggia; fece a pezzi tutti gli oggetti d’oro che Salomone re d’Israele aveva fatto nel tempio del Signore come aveva detto il Signore.
<p>14 Deportò tutta Gerusalemme cioè tutti i comandanti tutti i combattenti in numero di diecimila esuli tutti i falegnami e i fabbri; non rimase che la gente povera della terra.
<p>15 Deportò a Babilonia Ioiachìn; inoltre portò in esilio da Gerusalemme a Babilonia la madre del re le mogli del re i suoi cortigiani e i nobili del paese.
<p>16 Inoltre tutti gli uomini di valore in numero di settemila i falegnami e i fabbri in numero di mille e tutti gli uomini validi alla guerra il re di Babilonia li condusse in esilio a Babilonia.
<p>17 Il re di Babilonia nominò re al posto di Ioiachìn Mattania suo zio cambiandogli il nome in Sedecìa.
<p>18 Quando divenne re Sedecìa aveva ventun anni; regnò undici anni a Gerusalemme. Sua madre era di Libna e si chiamava Camutàl figlia di Geremia.
<p>19 Fece ciò che è male agli occhi del Signore come aveva fatto Ioiakìm.
<p>20 Ma a causa dell’ira del Signore a Gerusalemme e in Giuda le cose arrivarono a tal punto che il Signore li scacciò dalla sua presenza. Sedecìa si ribellò al re di Babilonia.
<h4>25</h4>
<p>1 Nell’anno nono del suo regno nel decimo mese il dieci del mese Nabucodònosor, re di Babilonia con tutto il suo esercito arrivò a Gerusalemme si accampò contro di essa e vi costruirono intorno opere d'assedio.
<p>2 La città rimase assediata fino all’undicesimo anno del re Sedecìa.
<p>3 Al quarto mese il nove del mese quando la fame dominava la città e non c’era più pane per il popolo della terra
<p>4 fu aperta una breccia nella città. Allora tutti i soldati fuggirono di notte per la via della porta tra le due mura presso il giardino del re e mentre i Caldei erano intorno alla città presero la via dell'Araba.
<p>5 I soldati dei Caldei inseguirono il re e lo raggiunsero nelle steppe di Gerico mentre tutto il suo esercito si disperse allontanandosi da lui.
<p>6 Presero il re e lo condussero dal re di Babilonia a Ribla; si pronunciò la sentenza su di lui.
<p>7 I figli di Sedecìa furono ammazzati davanti ai suoi occhi; Nabucodònosor fece cavare gli occhi a Sedecìa lo fece mettere in catene e lo condusse a Babilonia.
<p>8 Il settimo giorno del quinto mese - era l’anno diciannovesimo del re Nabucodònosor re di Babilonia - Nabuzaradàn capo delle guardie ufficiale del re di Babilonia entrò in Gerusalemme.
<p>9 Egli incendiò il tempio del Signore e la reggia e tutte le case di Gerusalemme; diede alle fiamme anche tutte le case dei nobili.
<p>10 Tutto l’esercito dei Caldei che era con il capo delle guardie demolì le mura intorno a Gerusalemme.
<p>11 Nabuzaradàn capo delle guardie deportò il resto del popolo che era rimasto in città i disertori che erano passati al re di Babilonia e il resto della moltitudine.
<p>12 Il capo delle guardie lasciò parte dei poveri della terra come vignaioli e come agricoltori.
<p>13 I Caldei fecero a pezzi le colonne di bronzo che erano nel tempio del Signore i carrelli e il Mare di bronzo che erano nel tempio del Signore e ne portarono il bronzo a Babilonia.
<p>14 Essi presero anche i recipienti le palette i coltelli le coppe e tutti gli oggetti di bronzo che servivano al culto.
<p>15 Il capo delle guardie prese anche i bracieri e i vasi per l’aspersione quanto era d’oro e d’argento.
<p>16 Quanto alle due colonne, all’unico Mare e ai carrelli che aveva fatto Salomone per il tempio del Signore non si poteva calcolare quale fosse il peso del bronzo di tutti questi oggetti.
<p>17 L’altezza di una colonna era di diciotto cubiti il capitello sopra di essa era di bronzo e l’altezza del capitello era di cinque cubiti; tutto intorno al capitello c’erano un reticolo e melagrane e il tutto era di bronzo. Così pure era l’altra colonna.
<p>18 Il capo delle guardie fece prigioniero Seraià sacerdote capo e Sofonia sacerdote del secondo ordine insieme ai tre custodi della soglia.
<p>19 Dalla città egli fece prigionieri un cortigiano che era a capo dei soldati cinque uomini fra gli intimi del re i quali furono trovati nella città lo scriba del comandante dell’esercito che arruolava il popolo della terra e sessanta uomini del popolo della terra trovati nella città.
<p>20 Nabuzaradàn capo delle guardie li prese e li condusse al re di Babilonia a Ribla.
<p>21 Il re di Babilonia li colpì e li fece morire a Ribla nel paese di Camat. Così fu deportato Giuda dalla sua terra.
<p>22 Quanto al popolo rimasto nella terra di Giuda lasciatovi da Nabucodònosor re di Babilonia gli fu posto a capo Godolia figlio di Achikàm figlio di Safan.
<p>23 Quando tutti i capi delle bande armate e i loro uomini udirono che il re di Babilonia aveva messo a capo Godolia, vennero da Godolia a Mispa. Essi erano: Ismaele figlio di Netania Giovanni figlio di Karèach, Seraià figlio di Tancù met il Netofatita e Iaazania figlio del Maacatita insieme con i loro uomini.
<p>24 Godolia giurò a loro e ai loro uomini e disse loro: «Non temete gli ufficiali dei Caldei; rimanete nella terra e servite il re di Babilonia e vi troverete bene».
<p>25 Nel settimo mese venne Ismaele figlio di Netania figlio di Elisamà di stirpe regale con dieci uomini; costoro colpirono a morte Godolia e anche i Giudei e i Caldei che erano con lui a Mispa.
<p>26 Tutto il popolo dal più piccolo al più grande e i comandanti dei soldati si levarono per andare in Egitto perché avevano paura dei Caldei.
<p>27 Ora nell’anno trentasettesimo della deportazione di Ioiachìn re di Giuda nel dodicesimo mese il ventisette del mese Evil-Merodàc re di Babilonia nell’anno in cui divenne re, fece grazia a Ioiachìn re di Giuda e lo liberò dalla prigione.
<p>28 Gli parlò con benevolenza e pose il suo trono al di sopra del trono dei re che si trovavano con lui a Babilonia.
<p>29  Gli cambiò le vesti da prigioniero e Ioiachìn prese sempre cibo alla presenza di lui per tutti i giorni della sua vita.
<p>30 Dal re gli venne fornito il sostentamento abituale ogni giorno per tutto il tempo della sua vita.
