<h4>1</h4>
<p>1 C’era un uomo di Ramatàim un Sufita delle montagne di èfraim chiamato Elkanà figlio di Ierocàm figlio di Eliu figlio di Tocu figlio di Suf l’Efraimita.
<p>2 Aveva due mogli l’una chiamata Anna l’altra Peninnà. Peninnà aveva figli mentre Anna non ne aveva.
<p>3 Quest’uomo saliva ogni anno dalla sua città per prostrarsi e sacrificare al Signore degli eserciti a Silo dove erano i due figli di Eli Ofni e Fineès sacerdoti del Signore.
<p>4 Venne il giorno in cui Elkanà offrì il sacrificio. Ora egli soleva dare alla moglie Peninnà e a tutti i figli e le figlie di lei le loro parti.
<p>5 Ad Anna invece dava una parte speciale poiché egli amava Anna sebbene il Signore ne avesse reso sterile il grembo.
<p>6 La sua rivale per giunta l’affliggeva con durezza a causa della sua umiliazione, perché il Signore aveva reso sterile il suo grembo.
<p>7 Così avveniva ogni anno: mentre saliva alla casa del Signore quella la mortificava; allora Anna si metteva a piangere e non voleva mangiare.
<p>8 Elkanà suo marito le diceva: «Anna perché piangi? Perché non mangi? Perché è triste il tuo cuore? Non sono forse io per te meglio di dieci figli?».
<p>9 Anna si alzò dopo aver mangiato e bevuto a Silo; in quel momento il sacerdote Eli stava seduto sul suo seggio davanti a uno stipite del tempio del Signore.
<p>10 Ella aveva l’animo amareggiato e si mise a pregare il Signore piangendo dirottamente.
<p>11 Poi fece questo voto: «Signore degli eserciti se vorrai considerare la miseria della tua schiava e ricordarti di me se non dimenticherai la tua schiava e darai alla tua schiava un figlio maschio io lo offrirò al Signore per tutti i giorni della sua vita e il rasoio non passerà sul suo capo».
<p>12 Mentre ella prolungava la preghiera davanti al Signore Eli stava osservando la sua bocca.
<p>13 Anna pregava in cuor suo e si muovevano soltanto le labbra ma la voce non si udiva; perciò Eli la ritenne ubriaca.
<p>14 Le disse Eli: «Fino a quando rimarrai ubriaca? Smaltisci il tuo vino!».
<p>15 Anna rispose: «No mio signore; io sono una donna affranta e non ho bevuto né vino né altra bevanda inebriante ma sto solo sfogando il mio cuore davanti al Signore.
<p>16 Non considerare la tua schiava una donna perversa poiché finora mi ha fatto parlare l’eccesso del mio dolore e della mia angoscia».
<p>17 Allora Eli le rispose: «Va’ in pace e il Dio d’Israele ti conceda quello che gli hai chiesto».
<p>18 Ella replicò: «Possa la tua serva trovare grazia ai tuoi occhi». Poi la donna se ne andò per la sua via mangiò e il suo volto non fu più come prima.
<p>19 Il mattino dopo si alzarono e dopo essersi prostrati davanti al Signore tornarono a casa a Rama. Elkanà si unì a sua moglie e il Signore si ricordò di lei.
<p>20 Così al finir dell’anno Anna concepì e partorì un figlio e lo chiamò Samuele «perché - diceva - al Signore l’ho richiesto».
<p>21 Quando poi Elkanà andò con tutta la famiglia a offrire il sacrificio di ogni anno al Signore e a soddisfare il suo voto
<p>22 Anna non andò perché disse al marito: «Non verrò finché il bambino non sia svezzato e io possa condurlo a vedere il volto del Signore; poi resterà là per sempre».
<p>23 Le rispose Elkanà suo marito: «Fa’ pure quanto ti sembra meglio: rimani finché tu l’abbia svezzato. Adempia il Signore la sua parola!». La donna rimase e allattò il figlio finché l’ebbe svezzato.
<p>24 Dopo averlo svezzato lo portò con sé con un giovenco di tre anni, un’<i>efa</i> di farina e un otre di vino e lo introdusse nel tempio del Signore a Silo: era ancora un fanciullo.
<p>25 Immolato il giovenco presentarono il fanciullo a Eli
<p>26 e lei disse: «Perdona mio signore. Per la tua vita mio signore io sono quella donna che era stata qui presso di te a pregare il Signore.
<p>27 Per questo fanciullo ho pregato e il Signore mi ha concesso la grazia che gli ho richiesto.
<p>28 Anch’io lascio che il Signore lo richieda: per tutti i giorni della sua vita egli è richiesto per il Signore». E si prostrarono là davanti al Signore.
<h4>2</h4>
<p>1 Allora Anna pregò così:<br/> «Il mio cuore esulta nel Signore,<br/> la mia forza s’innalza grazie al mio Dio.<br/> Si apre la mia bocca contro i miei nemici,<br/> perché io gioisco per la tua salvezza.
<p>2 Non c’è santo come il Signore,<br/> perché non c’è altri all’infuori di te<br/> e non c’è roccia come il nostro Dio.
<p>3 Non moltiplicate i discorsi superbi,<br/> dalla vostra bocca non esca arroganza,<br/> perché il Signore è un Dio che sa tutto<br/> e da lui sono ponderate le azioni.
<p>4 L’arco dei forti s’è spezzato,<br/> ma i deboli si sono rivestiti di vigore.
<p>5 I sazi si sono venduti per un pane,<br/> hanno smesso di farlo gli affamati.<br/> La sterile ha partorito sette volte<br/> e la ricca di figli è sfiorita.
<p>6 Il Signore fa morire e fa vivere,<br/> scendere agli inferi e risalire.
<p>7 Il Signore rende povero e arricchisce,<br/> abbassa ed esalta.
<p>8 Solleva dalla polvere il debole,<br/> dall’immondizia rialza il povero,<br/> per farli sedere con i nobili<br/> e assegnare loro un trono di gloria.<br/> Perché al Signore appartengono i cardini della terra<br/> e su di essi egli poggia il mondo.
<p>9 Sui passi dei suoi fedeli egli veglia,<br/> ma i malvagi tacciono nelle tenebre.<br/> Poiché con la sua forza l’uomo non prevale.
<p>10 Il Signore distruggerà i suoi avversari!<br/> Contro di essi tuonerà dal cielo.<br/> Il Signore giudicherà le estremità della terra;<br/> darà forza al suo re,<br/> innalzerà la potenza del suo consacrato».
<p>11 Poi Elkanà tornò a Rama a casa sua e il fanciullo rimase a servire il Signore alla presenza del sacerdote Eli.
<p>12 Ora i figli di Eli erano uomini perversi; non riconoscevano il Signore
<p>13 né le usanze dei sacerdoti nei confronti del popolo. Quando uno offriva il sacrificio, veniva il servo del sacerdote mentre la carne cuoceva con in mano una forcella a tre denti,
<p>14 e la infilava nella pentola o nella marmitta o nel tegame o nella caldaia e tutto ciò che la forcella tirava su il sacerdote lo teneva per sé. Così facevano con tutti gli Israeliti che venivano là a Silo.
<p>15 Inoltre prima che fosse bruciato il grasso veniva ancora il servo del sacerdote e diceva a chi offriva il sacrificio: «Dammi la carne da arrostire per il sacerdote, perché non vuole avere da te carne cotta ma cruda».
<p>16 Se quegli rispondeva: «Si bruci prima il grasso poi prenderai quanto vorrai!» replicava: «No me la devi dare ora, altrimenti la prenderò con la forza».
<p>17 Il peccato di quei servitori era molto grande davanti al Signore perché disonoravano l’offerta del Signore.
<p>18 Samuele prestava servizio davanti al Signore come servitore cinto di <i>efod</i> di lino.
<p>19 Sua madre gli preparava una piccola veste e gliela portava ogni anno quando andava con il marito a offrire il sacrificio annuale.
<p>20 Eli allora benediceva Elkanà e sua moglie e diceva: «Ti conceda il Signore altra prole da questa donna in cambio della richiesta fatta per il Signore». Essi tornarono a casa
<p>21 e il Signore visitò Anna che concepì e partorì ancora tre figli e due figlie. Frattanto il fanciullo Samuele cresceva presso il Signore.
<p>22 Eli era molto vecchio e sentiva quanto i suoi figli facevano a tutto Israele e come essi giacevano con donne che prestavano servizio all’ingresso della tenda del convegno.
<p>23 Perciò disse loro: «Perché fate tali cose? Io infatti sento che tutto il popolo parla delle vostre azioni cattive!
<p>24 No figli non è bene ciò che io odo di voi che cioè sviate il popolo del Signore.
<p>25 Se un uomo pecca contro un altro uomo, Dio potrà intervenire in suo favore ma se l’uomo pecca contro il Signore chi potrà intercedere per lui?». Ma non ascoltarono la voce del padre perché il Signore aveva deciso di farli morire.
<p>26 Invece il giovane Samuele andava crescendo ed era gradito al Signore e agli uomini.
<p>27 Un giorno venne un uomo di Dio da Eli e gli disse: «Così dice il Signore: Non mi sono forse rivelato alla casa di tuo padre mentre erano in Egitto in casa del faraone?
<p>28 L’ho scelto da tutte le tribù d’Israele come mio sacerdote perché salga all’altare bruci l’incenso e porti l’<i>efod</i> davanti a me. Alla casa di tuo padre ho anche assegnato tutti i sacrifici consumati dal fuoco offerti dagli Israeliti.
<p>29 Perché dunque avete calpestato i miei sacrifici e le mie offerte che ho ordinato nella mia dimora e tu hai avuto più riguardo per i tuoi figli che per me e vi siete pasciuti con le primizie di ogni offerta d’Israele mio popolo?
<p>30 Perciò ecco l’oracolo del Signore Dio d’Israele: Sì avevo detto alla tua casa e alla casa di tuo padre che avrebbero sempre camminato alla mia presenza. Ma ora - oracolo del Signore - non sia mai! Perché chi mi onorerà anch’io l’onorerò chi mi disprezzerà sarà oggetto di disprezzo.
<p>31 Ecco verranno giorni in cui io troncherò il tuo braccio e il braccio della casa di tuo padre sì che non vi sia più un anziano nella tua casa.
<p>32 Vedrai un tuo nemico nella mia dimora e anche il bene che egli farà a Israele mentre non ci sarà mai più un anziano nella tua casa.
<p>33 Qualcuno dei tuoi tuttavia non lo strapperò dal mio altare, perché ti si consumino gli occhi e si strazi il tuo animo ma tutta la prole della tua casa morirà appena adulta.
<p>34 Sarà per te un segno quello che avverrà ai tuoi due figli a Ofni e Fineès: nello stesso giorno moriranno tutti e due.
<p>35 Dopo farò sorgere al mio servizio un sacerdote fedele che agirà secondo il mio cuore e il mio animo. Io gli darò una casa stabile e camminerà davanti al mio consacrato per sempre.
<p>36 Chiunque sarà superstite nella tua casa andrà a prostrarsi davanti a lui per un po’ di denaro e per un pezzo di pane e dirà: “Ammettimi a qualunque ufficio sacerdotale perché possa mangiare un tozzo di pane”».
<h4>3</h4>
<p>1 Il giovane Samuele serviva il Signore alla presenza di Eli. La parola del Signore era rara in quei giorni le visioni non erano frequenti.
<p>2 E quel giorno avvenne che Eli stava dormendo al suo posto i suoi occhi cominciavano a indebolirsi e non riusciva più a vedere.
<p>3 La lampada di Dio non era ancora spenta e Samuele dormiva nel tempio del Signore dove si trovava l’arca di Dio.
<p>4 Allora il Signore chiamò: «Samuele!» ed egli rispose: «Eccomi»
<p>5 poi corse da Eli e gli disse: «Mi hai chiamato eccomi!». Egli rispose: «Non ti ho chiamato torna a dormire!». Tornò e si mise a dormire.
<p>6 Ma il Signore chiamò di nuovo: «Samuele!» Samuele si alzò e corse da Eli dicendo: «Mi hai chiamato eccomi!». Ma quello rispose di nuovo: «Non ti ho chiamato, figlio mio torna a dormire!».
<p>7 In realtà Samuele fino ad allora non aveva ancora conosciuto il Signore né gli era stata ancora rivelata la parola del Signore.
<p>8 Il Signore tornò a chiamare: «Samuele!» per la terza volta; questi si alzò nuovamente e corse da Eli dicendo: «Mi hai chiamato eccomi!». Allora Eli comprese che il Signore chiamava il giovane.
<p>9 Eli disse a Samuele: «Vattene a dormire e se ti chiamerà dirai: “Parla Signore perché il tuo servo ti ascolta”». Samuele andò a dormire al suo posto.
<p>10 Venne il Signore stette accanto a lui e lo chiamò come le altre volte: «Samuele Samuele!». Samuele rispose subito: «Parla perché il tuo servo ti ascolta».
<p>11 Allora il Signore disse a Samuele: «Ecco io sto per fare in Israele una cosa che risuonerà negli orecchi di chiunque l’udrà.
<p>12 In quel giorno compirò contro Eli quanto ho pronunciato riguardo alla sua casa da cima a fondo.
<p>13 Gli ho annunciato che io faccio giustizia della casa di lui per sempre perché sapeva che i suoi figli disonoravano Dio e non li ha ammoniti.
<p>14 Per questo io giuro contro la casa di Eli: non sarà mai espiata la colpa della casa di Eli né con i sacrifici né con le offerte!».
<p>15 Samuele dormì fino al mattino poi aprì i battenti della casa del Signore. Samuele però temeva di manifestare la visione a Eli.
<p>16 Eli chiamò Samuele e gli disse: «Samuele figlio mio». Rispose: «Eccomi».
<p>17 Disse: «Che discorso ti ha fatto? Non tenermi nascosto nulla. Così Dio faccia a te e anche peggio se mi nasconderai una sola parola di quanto ti ha detto».
<p>18 Allora Samuele gli svelò tutto e non tenne nascosto nulla. E disse: «è il Signore! Faccia ciò che a lui pare bene».
<p>19 Samuele crebbe e il Signore fu con lui né lasciò andare a vuoto una sola delle sue parole.
<p>20 Perciò tutto Israele da Dan fino a Bersabea seppe che Samuele era stato costituito profeta del Signore.
<p>21 Il Signore continuò ad apparire a Silo perché il Signore si rivelava a Samuele a Silo con la sua parola.
<h4>4</h4>
<p>1 La parola di Samuele giunse a tutto Israele.<br/> In quei giorni i Filistei si radunarono per combattere contro Israele. Allora Israele scese in campo contro i Filistei. Essi si accamparono presso Eben-Ezer mentre i Filistei s’erano accampati ad Afek.
<p>2 I Filistei si schierarono contro Israele e la battaglia divampò ma Israele fu sconfitto di fronte ai Filistei e caddero sul campo delle loro schiere circa quattromila uomini.
<p>3 Quando il popolo fu rientrato nell’accampamento gli anziani d’Israele si chiesero: «Perché ci ha sconfitti oggi il Signore di fronte ai Filistei? Andiamo a prenderci l’arca dell’alleanza del Signore a Silo perché venga in mezzo a noi e ci liberi dalle mani dei nostri nemici».
<p>4 Il popolo mandò subito alcuni uomini a Silo a prelevare l’arca dell’alleanza del Signore degli eserciti che siede sui cherubini: c’erano con l’arca dell’alleanza di Dio i due figli di Eli Ofni e Fineès.
<p>5 Non appena l’arca dell’alleanza del Signore giunse all’accampamento gli Israeliti elevarono un urlo così forte che ne tremò la terra.
<p>6 Anche i Filistei udirono l’eco di quell’urlo e dissero: «Che significa quest’urlo così forte nell’accampamento degli Ebrei?». Poi vennero a sapere che era arrivata nel loro campo l’arca del Signore.
<p>7 I Filistei ne ebbero timore e si dicevano: «è venuto Dio nell’accampamento!» ed esclamavano: «Guai a noi perché non è stato così né ieri né prima.
<p>8 Guai a noi! Chi ci libererà dalle mani di queste divinità così potenti? Queste divinità hanno colpito con ogni piaga l’Egitto nel deserto.
<p>9 Siate forti e siate uomini o Filistei altrimenti sarete schiavi degli Ebrei come essi sono stati vostri schiavi. Siate uomini dunque e combattete!».
<p>10 Quindi i Filistei attaccarono battaglia Israele fu sconfitto e ciascuno fuggì alla sua tenda. La strage fu molto grande: dalla parte d’Israele caddero trentamila fanti.
<p>11 In più l’arca di Dio fu presa e i due figli di Eli Ofni e Fineès morirono.
<p>12 Uno della tribù di Beniamino fuggì dallo schieramento e venne a Silo il giorno stesso con le vesti stracciate e polvere sul capo.
<p>13 Quando giunse Eli stava seduto sul suo seggio presso la porta e scrutava la strada perché aveva il cuore in ansia per l’arca di Dio. Venne dunque quell’uomo e diede l’annuncio in città e tutta la città alzò lamenti.
<p>14 Eli sentendo il rumore delle grida si chiese: «Che sarà questo rumore tumultuoso?». Intanto l’uomo avanzò in gran fretta e portò l’annuncio a Eli.
<p>15 Eli aveva novantotto anni aveva lo sguardo fisso e non poteva più vedere.
<p>16 Disse dunque quell’uomo a Eli: «Sono giunto dallo schieramento. Sono fuggito oggi dallo schieramento». Eli domandò: «Che è dunque accaduto figlio mio?».
<p>17 Rispose il messaggero: «Israele è fuggito davanti ai Filistei e nel popolo v’è stata una grande sconfitta; inoltre i tuoi due figli Ofni e Fineès sono morti e l’arca di Dio è stata presa!».
<p>18 Appena quegli ebbe accennato all’arca di Dio Eli cadde all’indietro dal seggio sul lato della porta si ruppe la nuca e morì, perché era vecchio e pesante. Egli era stato giudice d’Israele per quarant’anni.
<p>19 La nuora di lui moglie di Fineès incinta e prossima al parto quando sentì la notizia che era stata presa l’arca di Dio e che erano morti il suocero e il marito s’accasciò e colta dalle doglie partorì.
<p>20 Mentre era sul punto di morire le dicevano quelle che le stavano attorno: «Non temere hai partorito un figlio». Ella non rispose e non vi fece attenzione.
<p>21 Ma chiamò il bambino Icabòd dicendo: «Se n’è andata lontano da Israele la gloria!» riferendosi alla cattura dell’arca di Dio al suocero e al marito.
<p>22 Disse: «Se n’è andata lontano da Israele la gloria» perché era stata presa l’arca di Dio.
<h4>5</h4>
<p>1 I Filistei catturata l’arca di Dio la portarono da Eben-Ezer ad Asdod.
<p>2 I Filistei poi presero l’arca di Dio la introdussero nel tempio di Dagon e la collocarono a fianco di Dagon.
<p>3 Il giorno dopo i cittadini di Asdod si alzarono ed ecco che Dagon era caduto con la faccia a terra davanti all’arca del Signore; essi presero Dagon e lo rimisero al suo posto.
<p>4 Si alzarono il giorno dopo di buon mattino ed ecco che Dagon era caduto con la faccia a terra davanti all’arca del Signore mentre la testa di Dagon e le palme delle mani giacevano staccate sulla soglia; il resto di Dagon era intero.
<p>5 Per questo i sacerdoti di Dagon e quanti entrano nel tempio di Dagon ad Asdod non calpestano la soglia di Dagon ancora oggi.
<p>6 Allora incominciò a pesare la mano del Signore sugli abitanti di Asdod li devastò e li colpì con bubboni Asdod e il suo territorio.
<p>7 I cittadini di Asdod vedendo che le cose si mettevano in tal modo dissero: «Non rimanga con noi l’arca del Dio d’Israele perché la sua mano è dura contro di noi e contro Dagon nostro dio!».
<p>8 Allora fatti radunare presso di loro tutti i prìncipi dei Filistei dissero: «Che dobbiamo fare dell’arca del Dio d’Israele?». Risposero: «Si porti a Gat l’arca del Dio d’Israele». E portarono via l’arca del Dio d’Israele.
<p>9 Ma ecco dopo che l’ebbero portata via la mano del Signore fu sulla città e un terrore molto grande colpì gli abitanti della città dal più piccolo al più grande e scoppiarono loro dei bubboni.
<p>10 Allora mandarono l’arca di Dio a Ekron; ma all’arrivo dell’arca di Dio a Ekron i cittadini protestarono: «Mi hanno portato qui l’arca del Dio d’Israele per far morire me e il mio popolo!».
<p>11 Fatti perciò radunare tutti i prìncipi dei Filistei dissero: «Mandate via l’arca del Dio d’Israele! Ritorni alla sua sede e non faccia morire me e il mio popolo». Infatti si era diffuso un terrore mortale in tutta la città, perché la mano di Dio era molto pesante.
<p>12 Quelli che non morivano erano colpiti da bubboni e il gemito della città saliva al cielo.
<h4>6</h4>
<p>1 L’arca del Signore rimase nel territorio dei Filistei sette mesi.
<p>2 Poi i Filistei convocarono i sacerdoti e gli indovini e dissero: «Che dobbiamo fare dell’arca del Signore? Indicateci il modo di rimandarla alla sua sede».
<p>3 Risposero: «Se intendete rimandare l’arca del Dio d’Israele non rimandatela vuota ma pagatele un tributo di riparazione per la colpa. Allora guarirete e vi sarà noto perché non si è ritirata da voi la sua mano».
<p>4 Chiesero: «Quale riparazione dobbiamo darle?». Risposero: «Secondo il numero dei prìncipi dei Filistei cinque bubboni d’oro e cinque topi d’oro, perché unico è stato il flagello per tutti voi e per i vostri prìncipi.
<p>5 Fate dunque figure dei vostri bubboni e figure dei vostri topi che infestano la terra e date gloria al Dio d’Israele. Forse renderà più leggera la sua mano su di voi sul vostro dio e sul vostro territorio.
<p>6 Perché ostinarvi come si sono ostinati gli Egiziani e il faraone? Non li hanno forse lasciati andare dopo che egli infierì su di loro?
<p>7 Dunque fate un carro nuovo poi prendete due mucche che allattano sulle quali non sia mai stato posto il giogo e attaccate queste mucche al carro togliendo loro i vitelli e riconducendoli alla stalla.
<p>8 Quindi prendete l’arca del Signore collocatela sul carro e ponete gli oggetti d’oro che dovete darle in tributo di riparazione in una cesta al suo fianco. Poi fatela partire e lasciate che se ne vada.
<p>9 E state a vedere: se salirà a Bet-Semes per la via che porta al suo territorio è lui che ci ha provocato tutti questi mali così grandi; se no sapremo che non ci ha colpiti la sua mano ma per caso ci è capitato questo».
<p>10 Quegli uomini fecero in tal modo. Presero due mucche che allattano le attaccarono al carro e chiusero nella stalla i loro vitelli.
<p>11 Quindi collocarono l’arca del Signore sul carro con la cesta e i topi d’oro e le figure delle escrescenze.
<p>12 Le mucche andarono diritte per la strada di Bet-Semes, percorrendo sicure una sola via e muggendo ma non piegarono né a destra né a sinistra. I prìncipi dei Filistei le seguirono sino al confine con Bet-Semes.
<p>13 Gli abitanti di Bet-Semes stavano facendo la mietitura del grano nella pianura. Alzando gli occhi scorsero l’arca ed esultarono a quella vista.
<p>14 Il carro giunse al campo di Giosuè di Bet-Semes e si fermò là dove era una grossa pietra. Allora fecero a pezzi i legni del carro e offrirono le mucche in olocausto al Signore.
<p>15 I leviti avevano deposto l’arca del Signore e la cesta che vi era appesa nella quale stavano gli oggetti d’oro e l’avevano collocata sulla grossa pietra. In quel giorno gli uomini di Bet-Semes offrirono olocausti e fecero sacrifici al Signore.
<p>16 I cinque prìncipi dei Filistei stettero ad osservare poi tornarono il giorno stesso a Ekron.
<p>17 Sono queste le escrescenze che i Filistei diedero in tributo di riparazione al Signore: una per Asdod una per Gaza una per àscalon una per Gat una per Ekron.
<p>18 Invece i topi d’oro erano pari al numero delle città filistee appartenenti ai cinque prìncipi dalle fortezze sino ai villaggi di campagna. Ne è testimonianza fino ad oggi nel campo di Giosuè di Bet-Semes la grossa pietra sulla quale avevano posto l’arca del Signore.
<p>19 Ma il Signore colpì gli uomini di Bet-Semes perché avevano guardato nell’arca del Signore; colpì nel popolo settanta persone su cinquantamila e il popolo fu in lutto, perché il Signore aveva inflitto alla loro gente questo grave colpo.
<p>20 Gli uomini di Bet-Semes allora esclamarono: «Chi mai potrà stare al cospetto del Signore questo Dio così santo? La manderemo via da noi; ma da chi?».
<p>21 Perciò inviarono messaggeri agli abitanti di Kiriat-Iearìm a dire: «I Filistei hanno restituito l’arca del Signore. Scendete e portatela presso di voi».
<h4>7</h4>
<p>1 Gli abitanti di Kiriat-Iearìm vennero a portare via l’arca del Signore e la introdussero nella casa di Abinadàb sulla collina; consacrarono suo figlio Eleàzaro perché custodisse l’arca del Signore.
<p>2 Era trascorso molto tempo da quando l’arca era rimasta a Kiriat-Iearìm; erano passati venti anni quando tutta la casa d’Israele alzò lamenti al Signore.
<p>3 Allora Samuele disse a tutta la casa d’Israele: «Se è proprio di tutto cuore che voi tornate al Signore eliminate da voi tutti gli dèi stranieri e le Astarti; indirizzate il vostro cuore al Signore e servite lui lui solo ed egli vi libererà dalla mano dei Filistei».
<p>4 Subito gli Israeliti eliminarono i Baal e le Astarti e servirono solo il Signore.
<p>5 Disse poi Samuele: «Radunate tutto Israele a Mispa perché voglio pregare il Signore per voi».
<p>6 Si radunarono pertanto a Mispa attinsero acqua la versarono davanti al Signore digiunarono in quel giorno e là dissero: «Abbiamo peccato contro il Signore!». A Mispa Samuele fu giudice degli Israeliti.
<p>7 Anche i Filistei udirono che gli Israeliti si erano radunati a Mispa e i prìncipi filistei si levarono contro Israele. Quando gli Israeliti lo udirono ebbero paura dei Filistei.
<p>8 Dissero allora gli Israeliti a Samuele: «Non cessare di gridare per noi al Signore nostro Dio perché ci salvi dalle mani dei Filistei».
<p>9 Samuele prese un agnello da latte e lo offrì tutto intero in olocausto al Signore; Samuele alzò grida al Signore per Israele e il Signore lo esaudì.
<p>10 Mentre Samuele offriva l’olocausto i Filistei attaccarono battaglia contro Israele; ma in quel giorno il Signore tuonò con voce potente contro i Filistei li terrorizzò ed essi furono sconfitti davanti a Israele.
<p>11 Gli Israeliti uscirono da Mispa per inseguire i Filistei e li batterono fin sotto Bet-Car.
<p>12 Samuele prese allora una pietra e la pose tra Mispa e il Dente, e la chiamò Eben-Ezer dicendo: «Fin qui ci ha soccorso il Signore».
<p>13 Così i Filistei furono umiliati e non vennero più nel territorio d’Israele: la mano del Signore fu contro i Filistei per tutto il periodo di Samuele.
<p>14 Tornarono anche in possesso d’Israele le città che i Filistei avevano preso agli Israeliti da Ekron a Gat: Israele liberò il loro territorio dalla mano dei Filistei. E ci fu anche pace tra Israele e l’Amorreo.
<p>15 Samuele fu giudice d’Israele per tutto il tempo della sua vita.
<p>16 Ogni anno egli compiva il giro di Betel Gàlgala e Mispa ed era giudice d’Israele in tutte queste località.
<p>17 Poi ritornava a Rama perché là era la sua casa e anche là era giudice d’Israele. In quel luogo costruì anche un altare al Signore.
<h4>8</h4>
<p>1 Quando Samuele fu vecchio stabilì giudici d’Israele i suoi figli.
<p>2 Il primogenito si chiamava Gioele il secondogenito Abia; erano giudici a Bersabea.
<p>3 I figli di lui però non camminavano sulle sue orme perché deviavano dietro il guadagno accettavano regali e stravolgevano il diritto.
<p>4 Si radunarono allora tutti gli anziani d’Israele e vennero da Samuele a Rama.
<p>5 Gli dissero: «Tu ormai sei vecchio e i tuoi figli non camminano sulle tue orme. Stabilisci quindi per noi un re che sia nostro giudice come avviene per tutti i popoli».
<p>6 Agli occhi di Samuele la proposta dispiacque perché avevano detto: «Dacci un re che sia nostro giudice». Perciò Samuele pregò il Signore.
<p>7 Il Signore disse a Samuele: «Ascolta la voce del popolo qualunque cosa ti dicano perché non hanno rigettato te ma hanno rigettato me perché io non regni più su di loro.
<p>8 Come hanno fatto dal giorno in cui li ho fatti salire dall’Egitto fino ad oggi abbandonando me per seguire altri dèi, così stanno facendo anche a te.
<p>9 Ascolta pure la loro richiesta però ammoniscili chiaramente e annuncia loro il diritto del re che regnerà su di loro».
<p>10 Samuele riferì tutte le parole del Signore al popolo che gli aveva chiesto un re.
<p>11 Disse: «Questo sarà il diritto del re che regnerà su di voi: prenderà i vostri figli per destinarli ai suoi carri e ai suoi cavalli li farà correre davanti al suo cocchio
<p>12 li farà capi di migliaia e capi di cinquantine li costringerà ad arare i suoi campi mietere le sue messi e apprestargli armi per le sue battaglie e attrezzature per i suoi carri.
<p>13 Prenderà anche le vostre figlie per farle sue profumiere e cuoche e fornaie.
<p>14 Prenderà pure i vostri campi le vostre vigne i vostri oliveti più belli e li darà ai suoi ministri.
<p>15 Sulle vostre sementi e sulle vostre vigne prenderà le decime e le darà ai suoi cortigiani e ai suoi ministri.
<p>16 Vi prenderà i servi e le serve i vostri armenti migliori e i vostri asini e li adopererà nei suoi lavori.
<p>17 Metterà la decima sulle vostre greggi e voi stessi diventerete suoi servi.
<p>18 Allora griderete a causa del re che avrete voluto eleggere ma il Signore non vi ascolterà».
<p>19 Il popolo rifiutò di ascoltare la voce di Samuele e disse: «No! Ci sia un re su di noi.
<p>20 Saremo anche noi come tutti i popoli; il nostro re ci farà da giudice uscirà alla nostra testa e combatterà le nostre battaglie».
<p>21 Samuele ascoltò tutti i discorsi del popolo e li riferì all’orecchio del Signore.
<p>22 Il Signore disse a Samuele: «Ascoltali: lascia regnare un re su di loro». Samuele disse agli Israeliti: «Ciascuno torni alla sua città!».
<h4>9</h4>
<p>1 C’era un uomo della tribù di Beniamino chiamato Kis figlio di Abièl, figlio di Seror figlio di Becoràt figlio di Afìach un Beniaminita uomo di valore.
<p>2 Costui aveva un figlio chiamato Saul prestante e bello: non c’era nessuno più bello di lui tra gli Israeliti; superava dalla spalla in su chiunque altro del popolo.
<p>3 Ora le asine di Kis padre di Saul si smarrirono e Kis disse al figlio Saul: «Su prendi con te uno dei domestici e parti subito in cerca delle asine».
<p>4 Attraversarono le montagne di èfraim passarono al territorio di Salisà ma non le trovarono. Si recarono allora nel territorio di Saalìm ma non c’erano; poi percorsero il territorio di Beniamino e non le trovarono.
<p>5 Quando arrivarono nel territorio di Suf Saul disse al domestico che era con lui: «Su, torniamo indietro altrimenti mio padre smetterà di pensare alle asine e comincerà a preoccuparsi di noi».
<p>6 Gli rispose: «Ecco in questa città c’è un uomo di Dio ed è un uomo tenuto in alta considerazione: tutto quello che dice si avvera certamente. Ebbene andiamoci! Forse ci indicherà la via che dobbiamo battere».
<p>7 Rispose Saul al domestico: «Sì andiamo! Ma che porteremo a quell’uomo? Il pane nelle nostre sporte è finito e non abbiamo alcun dono da portare all’uomo di Dio: che abbiamo?».
<p>8 Ma il domestico rispondendo a Saul soggiunse: «Guarda: mi ritrovo in mano un quarto di siclo d’argento. Lo darò all’uomo di Dio ed egli ci indicherà la nostra via».
<p>9 Una volta, in Israele quando uno andava a consultare Dio diceva: «Su andiamo dal veggente» perché, quello che oggi si chiama profeta allora si chiamava veggente.
<p>10 Disse dunque Saul al domestico: «Hai detto bene; su andiamo». E andarono nella città dove era l’uomo di Dio.
<p>11 Mentre essi salivano il pendio della città trovarono delle ragazze che uscivano ad attingere acqua e chiesero loro: «è qui il veggente?».
<p>12 Quelle risposero dicendo: «Sì eccolo davanti a te. Ma fa’ presto: ora infatti è arrivato in città perché oggi il popolo celebra un sacrificio sull’altura.
<p>13 Entrando in città lo troverete subito prima che salga all’altura per il banchetto perché il popolo non si mette a mangiare finché egli non sia arrivato; egli infatti deve benedire il sacrificio e dopo gli invitati mangiano. Ora salite perché lo troverete subito».
<p>14 Salirono dunque alla città. Mentre essi stavano per entrare in città ecco che Samuele stava uscendo in direzione opposta per salire all’altura.
<p>15 Il Signore aveva rivelato all’orecchio di Samuele, un giorno prima che giungesse Saul:
<p>16 «Domani a quest’ora ti manderò un uomo della terra di Beniamino e tu lo ungerai come capo del mio popolo Israele. Egli salverà il mio popolo dalle mani dei Filistei perché io ho guardato il mio popolo essendo giunto fino a me il suo grido».
<p>17 Quando Samuele vide Saul il Signore gli confermò: «Ecco l’uomo di cui ti ho parlato: costui reggerà il mio popolo».
<p>18 Saul si accostò a Samuele in mezzo alla porta e gli chiese: «Indicami per favore la casa del veggente».
<p>19 Samuele rispose a Saul: «Sono io il veggente. Precedimi su, all’altura. Oggi voi due mangerete con me. Ti congederò domani mattina e ti darò indicazioni su tutto ciò che hai in mente.
<p>20 Riguardo poi alle tue asine smarrite tre giorni fa non stare in pensiero perché sono state ritrovate. A chi del resto appartiene quel che c’è di prezioso in Israele se non a te e a tutta la casa di tuo padre?».
<p>21 Rispose Saul: «Non sono io forse un Beniaminita della più piccola tribù d’Israele? E la mia famiglia non è forse la più piccola fra tutte le famiglie della tribù di Beniamino? Perché mi hai parlato in questo modo?».
<p>22 Ma Samuele prese Saul e il suo domestico e li fece entrare nella sala e assegnò loro il posto a capo degli invitati che erano una trentina.
<p>23 Quindi Samuele disse al cuoco: «Portami la porzione che ti avevo dato dicendoti: “Mettila da parte”».
<p>24 Il cuoco prese la coscia con la parte che le sta sopra la pose davanti a Saul e disse: «Ecco quel che è rimasto ti è posto davanti: mangia, perché è per questa circostanza che è stato conservato per te quando si è detto: “Ho invitato il popolo”». Così quel giorno Saul mangiò con Samuele.
<p>25 Scesero poi dall’altura in città e Samuele s’intrattenne con Saul sulla terrazza.
<p>26 Di buon mattino al sorgere dell’aurora Samuele chiamò Saul che era sulla terrazza dicendo: «àlzati perché devo congedarti». Saul si alzò e ambedue lui e Samuele uscirono.
<p>27 Quando furono scesi alla periferia della città, Samuele disse a Saul: «Ordina al domestico che vada avanti». E il domestico passò oltre. «Tu férmati un momento perché ti possa comunicare la parola di Dio».
<h4>10</h4>
<p>1 Samuele prese allora l’ampolla dell’olio e gliela versò sulla testa poi lo baciò dicendo: «Non ti ha forse unto il Signore come capo sulla sua eredità?
<p>2 Oggi quando sarai partito da me troverai due uomini presso la tomba di Rachele sul confine con Beniamino a Selsach. Essi ti diranno: “Sono state ritrovate le asine che sei andato a cercare ed ecco che tuo padre non bada più alla faccenda delle asine ma è preoccupato di voi e va dicendo: Che cosa devo fare per mio figlio?”.
<p>3 Passerai di là e andrai oltre; quando arriverai alla Quercia di Tabor vi troverai tre uomini che salgono a onorare Dio a Betel: uno porterà tre capretti, l’altro porterà tre pani rotondi il terzo porterà un otre di vino.
<p>4 Ti domanderanno se stai bene e ti daranno due pani che tu prenderai dalle loro mani.
<p>5 Giungerai poi a Gàbaa di Dio dove c’è una guarnigione di Filistei ed entrando in città incontrerai un gruppo di profeti che scenderanno dall’altura preceduti da arpe tamburelli flauti e cetre, che agiranno da profeti.
<p>6 Lo spirito del Signore irromperà anche su di te e ti metterai a fare il profeta insieme con loro e sarai trasformato in un altro uomo.
<p>7 Quando questi segni che ti riguardano saranno accaduti farai quanto vorrai perché Dio sarà con te.
<p>8 Scenderai a Gàlgala precedendomi ed ecco io ti raggiungerò per offrire olocausti e immolare sacrifici di comunione. Sette giorni aspetterai finché io verrò da te e ti indicherò quello che dovrai fare».
<p>9 Appena egli ebbe voltato le spalle per partire da Samuele Dio gli mutò il cuore e tutti questi segni si verificarono il giorno stesso.
<p>10 Arrivarono là a Gàbaa ed ecco una schiera di profeti di fronte a loro; lo spirito di Dio irruppe su di lui e si mise a fare il profeta in mezzo a loro.
<p>11 Quanti lo avevano conosciuto prima vedendolo d’un tratto fare il profeta con i profeti si dissero l’un l’altro: «Che è accaduto al figlio di Kis? è dunque anche Saul tra i profeti?».
<p>12 Uno del luogo disse: «E chi è il loro padre?». Per questo passò in proverbio l’espressione: «è dunque anche Saul tra i profeti?».
<p>13 Quando ebbe terminato di profetare andò sull’altura.
<p>14 Lo zio di Saul chiese poi a lui e al suo domestico: «Dove siete andati?». Rispose: «A cercare le asine e vedendo che non c’erano ci siamo recati da Samuele».
<p>15 Lo zio di Saul soggiunse: «Raccontami quello che vi ha detto Samuele».
<p>16 Saul rispose allo zio: «Ci ha assicurato che le asine erano state ritrovate». Ma non gli riferì il discorso del regno che gli aveva tenuto Samuele.
<p>17 Samuele convocò il popolo davanti a Dio a Mispa
<p>18 e disse agli Israeliti: «Dice il Signore Dio d’Israele: Io ho fatto salire Israele dall’Egitto e l’ho liberato dalla mano degli Egiziani e dalla mano di tutti i regni che vi affliggevano.
<p>19 Ma voi oggi avete ripudiato il vostro Dio il quale solo vi salva da tutti i vostri mali e da tutte le tribolazioni. E gli avete detto: “Costituisci un re sopra di noi!”. Ora mettetevi davanti a Dio distinti per tribù e per casati».
<p>20 Samuele fece accostare ogni tribù d’Israele e fu sorteggiata la tribù di Beniamino.
<p>21 Fece poi accostare la tribù di Beniamino distinta per casati e fu sorteggiato il casato di Matrì e fu sorteggiato Saul figlio di Kis. Si misero a cercarlo ma non lo si trovò.
<p>22 Allora consultarono di nuovo il Signore: «è venuto qui quell’uomo?». Disse il Signore: «Eccolo nascosto in mezzo ai bagagli».
<p>23 Corsero a prenderlo di là ed egli si collocò in mezzo al popolo: sopravanzava dalla spalla in su tutto il popolo.
<p>24 Samuele disse a tutto il popolo: «Vedete dunque chi il Signore ha eletto perché non c’è nessuno in tutto il popolo come lui». Tutto il popolo proruppe in un grido: «Viva il re!».
<p>25 Samuele espose a tutto il popolo il diritto del regno e lo scrisse in un libro che depositò davanti al Signore. Poi Samuele congedò tutto il popolo perché ognuno tornasse a casa sua.
<p>26 Anche Saul tornò a casa a Gàbaa e lo seguirono uomini valorosi ai quali Dio aveva toccato il cuore.
<p>27 Ma degli uomini perversi dissero: «Potrà forse salvarci costui?». Così lo disprezzarono e non vollero portargli alcun dono. Ma egli rimase in silenzio.
<h4>11</h4>
<p>1 Nacas l’Ammonita si mosse e pose il campo contro Iabes di Gàlaad. Tutti i cittadini di Iabes di Gàlaad dissero allora a Nacas: «Fa’ un patto con noi e ti saremo sudditi».
<p>2 Rispose loro Nacas l’Ammonita: «A queste condizioni farò un patto con voi: possa io cavare a tutti voi l’occhio destro e porre tale gesto a oltraggio di tutto Israele».
<p>3 Di nuovo chiesero gli anziani di Iabes: «Lasciaci sette giorni per inviare messaggeri in tutto il territorio d’Israele. Se nessuno verrà a salvarci usciremo incontro a te».
<p>4 I messaggeri arrivarono a Gàbaa di Saul e riferirono quelle parole davanti al popolo e tutto il popolo levò la voce e pianse.
<p>5 Ma ecco che Saul veniva dalla campagna dietro l’armento. Chiese dunque Saul: «Che ha il popolo da piangere?». Riferirono a lui le parole degli uomini di Iabes.
<p>6 Lo spirito di Dio irruppe allora su Saul ed egli appena udite quelle parole si irritò molto.
<p>7 Prese un paio di buoi li fece a pezzi e li inviò in tutto il territorio d’Israele per mezzo di messaggeri con questo proclama: «A chi non uscirà dietro Saul e dietro Samuele così sarà fatto dei suoi buoi». Cadde il terrore del Signore sul popolo e si mossero come un sol uomo.
<p>8 Saul li passò in rassegna a Bezek e risultarono trecentomila Israeliti e trentamila di Giuda.
<p>9 Dissero allora ai messaggeri che erano giunti: «Direte ai cittadini di Iabes di Gàlaad: “Domani quando il sole comincerà a scaldare sarete salvi”».<br/> I messaggeri partirono e riferirono agli uomini di Iabes che ne ebbero grande gioia.
<p>10 Allora gli uomini di Iabes dissero a Nacas: «Domani usciremo incontro a voi e ci farete quanto sembrerà bene ai vostri occhi».
<p>11 Il giorno dopo Saul divise il popolo in tre schiere e irruppe in mezzo al campo sul far del mattino; batterono gli Ammoniti finché il giorno si fece caldo. Quelli che scamparono furono dispersi: non ne rimasero due insieme.
<p>12 Il popolo allora disse a Samuele: «Chi ha detto: “Dovrà forse regnare Saul su di noi?”. Consegnaci costoro e li faremo morire».
<p>13 Ma Saul disse: «Oggi non si deve far morire nessuno perché in questo giorno il Signore ha operato la salvezza in Israele».
<p>14 Samuele ordinò al popolo: «Su andiamo a Gàlgala: là inaugureremo il regno».
<p>15 Tutto il popolo andò a Gàlgala e là davanti al Signore a Gàlgala riconobbero Saul come re; qui offrirono anche sacrifici di comunione davanti al Signore con grande gioia Saul e tutti gli Israeliti.
<h4>12</h4>
<p>1 Allora Samuele disse a tutto Israele: «Ecco ho ascoltato la vostra voce in tutto quello che mi avete detto e ho costituito su di voi un re.
<p>2 Ora ecco che il re procede davanti a voi. Quanto a me sono diventato vecchio e canuto e i miei figli eccoli tra voi. Io ho camminato dalla mia giovinezza fino ad oggi sotto i vostri occhi.
<p>3 Eccomi pronunciatevi a mio riguardo alla presenza del Signore e del suo consacrato. A chi ho portato via il bue? A chi ho portato via l’asino? Chi ho trattato con prepotenza? A chi ho fatto offesa? Da chi ho accettato un regalo per chiudere gli occhi a suo riguardo? Sono qui a restituire!».
<p>4 Risposero: «Non ci hai trattato con prepotenza né ci hai fatto offesa né hai preso nulla da nessuno».
<p>5 Egli soggiunse loro: «è testimone il Signore contro di voi ed è testimone oggi il suo consacrato che non trovaste niente in mano mia». Risposero: «Sì è testimone».
<p>6 Allora Samuele disse al popolo: «è il Signore che ha stabilito Mosè e Aronne e che ha fatto salire i vostri padri dalla terra d’Egitto.
<p>7 Ora fatevi avanti, perché voglio giudicarvi davanti al Signore a causa di tutti i benefici che il Signore ha operato con voi e con i vostri padri.
<p>8 Quando Giacobbe andò in Egitto e i vostri padri gridarono al Signore il Signore mandò loro Mosè e Aronne che li fecero uscire dall’Egitto e li fecero risiedere in questo luogo.
<p>9 Ma essi dimenticarono il Signore loro Dio ed egli li consegnò in potere di Sìsara capo dell’esercito di Asor e in mano dei Filistei e in mano del re di Moab che mossero loro guerra.
<p>10 Essi gridarono al Signore e dissero: “Abbiamo peccato perché abbiamo abbandonato il Signore e abbiamo servito i Baal e le Astarti! Ma ora liberaci dalle mani dei nostri nemici e serviremo te”.
<p>11 Allora il Signore vi mandò Ierub-Baal e Barak e Iefte e Samuele e vi liberò dalle mani dei nemici che vi circondavano e siete vissuti tranquilli.
<p>12 Eppure quando avete visto che Nacas re degli Ammoniti muoveva contro di voi mi avete detto: “No un re regni sopra di noi”. Invece il Signore vostro Dio è vostro re.
<p>13 Ora ecco il re che avete scelto e che avevate chiesto. Ecco che il Signore ha posto un re sopra di voi.
<p>14 Dunque se temerete il Signore se lo servirete e ascolterete la sua voce e non sarete ribelli alla parola del Signore voi e il re che regna su di voi sarete con il Signore, vostro Dio.
<p>15 Se invece non ascolterete la voce del Signore e sarete ribelli alla sua parola, la mano del Signore peserà su di voi e sui vostri padri.
<p>16 Fatevi avanti ancora e osservate questa grande cosa che il Signore sta per compiere sotto i vostri occhi.
<p>17 Non è forse questo il tempo della mietitura del grano? Ma io griderò al Signore ed egli manderà tuoni e pioggia. Così vi persuaderete e constaterete che grande è il male che avete fatto davanti al Signore chiedendo un re per voi».
<p>18 Samuele allora invocò il Signore e il Signore mandò subito tuoni e pioggia in quel giorno. Tutto il popolo ebbe grande timore del Signore e di Samuele.
<p>19 Tutto il popolo perciò disse a Samuele: «Prega il Signore tuo Dio per noi tuoi servi che non abbiamo a morire, poiché abbiamo aggiunto a tutti i nostri peccati il male di aver chiesto per noi un re».
<p>20 Samuele disse al popolo: «Non temete: voi avete fatto tutto questo male ma almeno non allontanatevi dal Signore anzi servite lui il Signore con tutto il cuore.
<p>21 Non allontanatevi dietro nullità che non possono giovare né salvare perché appunto sono nullità.
<p>22 Certo il Signore non abbandonerà il suo popolo a causa del suo grande nome perché il Signore ha deciso di fare di voi il suo popolo.
<p>23 Quanto a me, non sia mai che io pecchi contro il Signore tralasciando di supplicare per voi e di indicarvi la via buona e retta.
<p>24 Solo temete il Signore e servitelo fedelmente con tutto il cuore: considerate infatti le grandi cose che ha operato tra voi.
<p>25 Se invece vorrete fare il male voi e il vostro re perirete».
<h4>13</h4>
<p>1 Saul era nel pieno degli anni quando cominciò a regnare e regnò due anni su Israele.
<p>2 Egli si scelse tremila uomini da Israele: duemila stavano con Saul a Micmas e sul monte di Betel e mille stavano con Giònata a Gàbaa di Beniamino; rimandò invece il resto del popolo ciascuno alla sua tenda.
<p>3 Allora Giònata sconfisse la guarnigione dei Filistei che era a Gàbaa e i Filistei lo seppero. Ma Saul suonò il corno in tutta la regione gridando: «Ascoltino gli Ebrei!».
<p>4 Tutto Israele udì e corse la voce: «Saul ha battuto la guarnigione dei Filistei e ormai Israele s’è urtato con i Filistei». Il popolo si radunò dietro Saul a Gàlgala.
<p>5 I Filistei si radunarono per combattere Israele, con trentamila carri e seimila cavalieri e una moltitudine numerosa come la sabbia che è sulla spiaggia del mare. Così si levarono e posero il campo a Micmas a oriente di Bet-Aven.
<p>6 Quando gli Israeliti videro di essere alle strette e che il popolo era incalzato cominciarono a nascondersi nelle grotte nelle cavità fra le rocce nelle fosse e nelle cisterne.
<p>7 Alcuni Ebrei passarono oltre il Giordano nella terra di Gad e di Gàlaad.<br/> Saul restava a Gàlgala e tutto il popolo che era con lui s’impaurì.
<p>8 Aspettò tuttavia sette giorni per l’appuntamento fissato da Samuele. Ma Samuele non arrivava a Gàlgala e il popolo cominciò a disperdersi lontano da lui.
<p>9 Allora Saul diede ordine: «Portatemi l’olocausto e i sacrifici di comunione». Quindi offrì l’olocausto.
<p>10 Ed ecco appena ebbe finito di offrire l’olocausto giunse Samuele, e Saul gli uscì incontro per salutarlo.
<p>11 Samuele disse: «Che hai fatto?». Saul rispose: «Vedendo che il popolo si disperdeva lontano da me e tu non venivi all’appuntamento, mentre i Filistei si riunivano a Micmas
<p>12 ho detto: “Ora scenderanno i Filistei contro di me a Gàlgala mentre io non ho ancora placato il Signore”. Perciò mi sono fatto ardito e ho offerto l’olocausto».
<p>13 Rispose Samuele a Saul: «Hai agito da stolto non osservando il comando che il Signore tuo Dio ti aveva dato perché in questa occasione il Signore avrebbe reso stabile il tuo regno su Israele per sempre.
<p>14 Ora invece il tuo regno non durerà. Il Signore si è già scelto un uomo secondo il suo cuore e gli comanderà di essere capo del suo popolo perché tu non hai osservato quanto ti aveva comandato il Signore».
<p>15 Samuele poi si alzò e salì da Gàlgala a Gàbaa di Beniamino; Saul contò la gente che si trovava con lui: erano seicento uomini.
<p>16 Saul e Giònata e la gente rimasta con loro stavano a Gàbaa di Beniamino e i Filistei erano accampati a Micmas.
<p>17 Dall’accampamento filisteo uscì una pattuglia d’assalto divisa in tre schiere: una si diresse sulla via di Ofra verso la regione di Sual,
<p>18 un’altra si diresse sulla via di Bet-Oron la terza schiera si diresse sulla strada della regione che guarda la valle di Seboìm verso il deserto.
<p>19 Allora non si trovava un fabbro in tutta la terra d’Israele «perché - così dicevano i Filistei - gli Ebrei non fabbrichino spade o lance».
<p>20 Così gli Israeliti dovevano sempre scendere dai Filistei per affilare ognuno l’aratro o la zappa o la scure o il vomere dell’aratro.
<p>21 Il prezzo era di un <i>pim</i> per l’aratro e le zappe e di un terzo di siclo per le scuri e per raddrizzare il pungolo.
<p>22 Nel giorno della battaglia tra tutta la gente che stava con Saul e Giònata non si trovò in mano ad alcuno né spada né lancia. Se ne trovò solo per Saul e suo figlio Giònata.
<p>23 Intanto una guarnigione di Filistei era uscita verso il passo di Micmas.
<h4>14</h4>
<p>1 Un giorno Giònata figlio di Saul disse al suo scudiero: «Su portiamoci fino alla postazione dei Filistei che sta qui di fronte». Ma non disse nulla a suo padre.
<p>2 Saul se ne stava al limitare di Gàbaa sotto il melograno che si trova a Migron; la gente che era con lui ammontava a circa seicento uomini.
<p>3 Achia figlio di Achitù b, fratello di Icabòd figlio di Fineès figlio di Eli sacerdote del Signore a Silo portava l’<i>efod</i> e il popolo non sapeva che Giònata era partito.
<p>4 Tra i varchi che Giònata cercava per passare alla postazione dei Filistei c’era un dente di roccia da una parte e un dente dall’altra parte: uno si chiamava Boses l’altro Senne.
<p>5 Uno dei denti si ergeva di fronte a Micmas a settentrione l’altro era di fronte a Gheba a meridione.
<p>6 Giònata disse allo scudiero: «Vieni avviciniamoci alla postazione di questi incirconcisi; forse il Signore opererà per noi perché non è difficile per il Signore salvare con molti o con pochi».
<p>7 Lo scudiero gli rispose: «Fa’ quanto hai nel cuore. Avvìati! Eccomi con te come il tuo cuore desidera».
<p>8 Allora Giònata disse: «Ecco noi ci avvicineremo a questi uomini e ci faremo vedere da loro.
<p>9 Se ci diranno: “Fermatevi finché vi raggiungiamo!” restiamo in basso e non saliamo da loro.
<p>10 Se invece ci diranno: “Venite su da noi!” saliamo perché il Signore ce li ha consegnati nelle mani e questo sarà per noi il segno».
<p>11 Quindi i due si lasciarono scorgere dalla postazione filistea e i Filistei dissero: «Ecco gli Ebrei che escono dalle caverne dove si erano nascosti».
<p>12 Poi gli uomini della guarnigione dissero a Giònata e al suo scudiero: «Salite da noi: abbiamo una cosa da dirvi!». Giònata allora disse al suo scudiero: «Sali dopo di me perché il Signore li ha consegnati nelle mani d’Israele».
<p>13 Giònata si arrampicava con le mani e con i piedi e lo scudiero lo seguiva; quelli cadevano davanti a Giònata e dietro lo scudiero li finiva.
<p>14 Questa fu la prima strage nella quale Giònata e il suo scudiero colpirono una ventina di uomini in circa mezzo iugero di campo.
<p>15 Si sparse così il terrore nell’accampamento nella campagna e tra tutto il popolo. Anche la guarnigione e gli uomini d’assalto furono atterriti. La terra tremò e ci fu un terrore divino.
<p>16 Le vedette di Saul a Gàbaa di Beniamino guardarono e videro la moltitudine in agitazione che fuggiva qua e là.
<p>17 Allora Saul disse alla gente che era con lui: «Su controllate e vedete chi sia partito da noi». Controllarono ed ecco non c’erano né Giònata né il suo scudiero.
<p>18 Saul disse ad Achia: «Avvicina l’arca di Dio». Infatti in quel giorno c’era l’arca di Dio con gli Israeliti.
<p>19 Mentre Saul parlava al sacerdote il tumulto nel campo filisteo andava propagandosi e crescendo. Saul disse al sacerdote: «Ritira la mano».
<p>20 Saul e la gente che era con lui alzarono grida e mossero all’attacco ed ecco trovarono che la spada dell’uno si rivolgeva contro l’altro in una confusione molto grande.
<p>21 Anche quegli Ebrei che erano con i Filistei da qualche tempo e che erano saliti con loro all’accampamento cominciarono anch’essi a stare dalla parte degli Israeliti che erano con Saul e Giònata.
<p>22 Inoltre anche tutti gli Israeliti che si erano nascosti sulle montagne di èfraim quando seppero che i Filistei erano in fuga si unirono con loro nella battaglia.
<p>23 Così il Signore in quel giorno salvò Israele e la battaglia si estese fino a Bet-Aven.
<p>24 Gli uomini d’Israele erano sfiniti in quel giorno ma Saul fece giurare a tutto il popolo: «Maledetto chiunque toccherà cibo prima di sera prima che io mi sia vendicato dei miei nemici». E nessuno del popolo gustò cibo.
<p>25 Tutta la gente passò per una selva dove c’erano favi di miele sul suolo.
<p>26 Il popolo passò per la selva ed ecco si vedeva colare il miele ma nessuno stese la mano e la portò alla bocca perché il popolo temeva il giuramento.
<p>27 Ma Giònata non aveva saputo che suo padre aveva fatto giurare il popolo quindi allungò la punta del bastone che teneva in mano e la intinse nel favo di miele poi riportò la mano alla bocca e i suoi occhi si rischiararono.
<p>28 Uno fra la gente intervenne dicendo: «Tuo padre ha fatto fare questo solenne giuramento al popolo: “Maledetto chiunque toccherà cibo quest’oggi!” sebbene il popolo fosse sfinito».
<p>29 Rispose Giònata: «Mio padre ha rovinato il paese! Guardate come si sono rischiarati i miei occhi perché ho gustato un po’ di questo miele.
<p>30 Magari il popolo avesse mangiato oggi del bottino dei nemici che ha trovato. Quanto maggiore sarebbe stata ora la sconfitta dei Filistei!».
<p>31 In quel giorno essi batterono i Filistei da Micmas fino ad àialon e il popolo era sfinito.
<p>32 Il popolo si gettò sulla preda e presero pecore buoi e vitelli e li macellarono per terra e li mangiarono con il sangue.
<p>33 La cosa fu annunciata a Saul: «Ecco il popolo pecca contro il Signore mangiando con il sangue». Rispose: «Avete prevaricato! Rotolate subito qui una grande pietra».
<p>34 Saul soggiunse: «Passate tra il popolo e dite loro che ognuno mi conduca qua il suo bue e il suo montone e li macellerete su questa pietra e ne mangerete; così non peccherete contro il Signore mangiando il sangue». E tutto il popolo condusse nella notte ciascuno il bestiame che aveva e là lo macellò.
<p>35 Saul innalzò un altare al Signore. Fu questo il primo altare che egli edificò al Signore.
<p>36 Quindi Saul disse: «Scendiamo a inseguire i Filistei questa notte stessa e deprediamoli fino al mattino e non lasciamo scampare uno solo di loro». Gli risposero: «Fa’ quanto ti sembra bene». Ma il sacerdote disse: «Accostiamoci qui a Dio».
<p>37 Saul dunque interrogò Dio: «Devo scendere a inseguire i Filistei? Li consegnerai in mano d’Israele?». Ma quel giorno non gli rispose.
<p>38 Allora Saul disse: «Accostatevi qui autorità tutte del popolo. Cercate ed esaminate da chi sia stato commesso oggi il peccato
<p>39 perché per la vita del Signore salvatore d’Israele certamente costui morirà anche se si trattasse di mio figlio Giònata». Ma nessuno del popolo gli rispose.
<p>40 Perciò disse a tutto Israele: «Voi state da una parte e io e mio figlio Giònata staremo dall’altra». Il popolo rispose a Saul: «Fa’ quanto ti sembra bene».
<p>41 Saul disse al Signore: «Dio d’Israele da’ una risposta chiara». E furono indicati Giònata e Saul mentre il popolo restò libero.
<p>42 Saul soggiunse: «Tirate a sorte tra me e mio figlio Giònata». E fu indicato Giònata.
<p>43 Saul disse a Giònata: «Narrami quello che hai fatto». Giònata raccontò: «Sì ho assaggiato un po’ di miele con la punta del bastone che avevo in mano. Ecco morirò».
<p>44 Saul disse: «Faccia Dio a me questo e anche di peggio se non andrai a morte Giònata!».
<p>45 Ma il popolo disse a Saul: «Dovrà forse morire Giònata che ha ottenuto questa grande vittoria in Israele? Non sia mai! Per la vita del Signore non cadrà a terra un capello del suo capo perché in questo giorno egli ha operato con Dio». Così il popolo riscattò Giònata che non fu messo a morte.
<p>46 Saul si ritrasse dall’inseguire i Filistei e questi raggiunsero il loro territorio.
<p>47 Saul si assicurò il regno su Israele e combatté contro tutti i nemici all’intorno: contro Moab e gli Ammoniti contro Edom e i re di Soba e i Filistei e dovunque si volgeva, aveva successo.
<p>48 Compì imprese coraggiose batté gli Amaleciti e liberò Israele dalle mani degli oppressori.
<p>49 Figli di Saul furono Giònata Isvì e Malchisù a; le sue due figlie si chiamavano Merab la maggiore e Mical la più piccola.
<p>50 La moglie di Saul si chiamava Achinòam figlia di Achimàas. Il capo delle sue milizie si chiamava Abner figlio di Ner zio di Saul.
<p>51 Kis padre di Saul e Ner padre di Abner erano figli di Abièl.
<p>52 Durante tutto il tempo di Saul vi fu guerra aperta con i Filistei; se Saul scorgeva un uomo robusto o un giovane coraggioso lo prendeva al suo seguito.
<h4>15</h4>
<p>1 Samuele disse a Saul: «Il Signore ha inviato me per ungerti re sopra Israele suo popolo. Ora ascolta la voce del Signore.
<p>2 Così dice il Signore degli eserciti: “Ho considerato ciò che ha fatto Amalèk a Israele come gli si oppose per la via quando usciva dall’Egitto.
<p>3 Va’ dunque e colpisci Amalèk e vota allo sterminio quanto gli appartiene; non risparmiarlo ma uccidi uomini e donne bambini e lattanti buoi e pecore cammelli e asini”».
<p>4 Saul convocò il popolo e passò in rassegna le truppe a Telaìm: erano duecentomila fanti e diecimila uomini di Giuda.
<p>5 Saul venne alla città di Amalèk e tese un’imboscata nella valle.
<p>6 Disse inoltre Saul ai Keniti: «Andate via ritiratevi dagli Amaleciti prima che vi distrugga insieme con loro poiché avete usato benevolenza con tutti gli Israeliti quando uscivano dall’Egitto». I Keniti si ritirarono da Amalèk.
<p>7 Saul colpì Amalèk da Avìla in direzione di Sur che è di fronte all’Egitto.
<p>8 Egli prese vivo Agag re di Amalèk e sterminò a fil di spada tutto il popolo.
<p>9 Ma Saul e il popolo risparmiarono Agag e il meglio del bestiame minuto e grosso cioè gli animali grassi e gli agnelli tutto il meglio e non vollero sterminarli; invece votarono allo sterminio tutto il bestiame scadente e patito.
<p>10 Allora fu rivolta a Samuele questa parola del Signore:
<p>11 «Mi pento di aver fatto regnare Saul perché si è allontanato da me e non ha rispettato la mia parola». Samuele si adirò e alzò grida al Signore tutta la notte.
<p>12 Al mattino presto Samuele si alzò per andare incontro a Saul ma fu annunciato a Samuele: «Saul è andato a Carmel ed ecco si è fatto costruire un trofeo poi è tornato passando altrove ed è sceso a Gàlgala».
<p>13 Samuele raggiunse Saul e Saul gli disse: «Benedetto tu sia dal Signore; ho eseguito gli ordini del Signore».
<p>14 Rispose Samuele: «Ma che è questo belar di pecore che mi giunge all’orecchio e questi muggiti d’armento che odo?».
<p>15 Disse Saul: «Li hanno condotti qui dagli Amaleciti come il meglio del bestiame grosso e minuto che il popolo ha risparmiato per sacrificarli al Signore tuo Dio. Il resto l’abbiamo votato allo sterminio».
<p>16 Rispose Samuele a Saul: «Lascia che ti annunci ciò che il Signore mi ha detto questa notte». E Saul gli disse: «Parla!».
<p>17 Samuele continuò: «Non sei tu capo delle tribù d’Israele benché piccolo ai tuoi stessi occhi? Il Signore non ti ha forse unto re d’Israele?
<p>18 Il Signore ti aveva mandato per una spedizione e aveva detto: “Va’ vota allo sterminio quei peccatori di Amaleciti combattili finché non li avrai distrutti”.
<p>19 Perché dunque non hai ascoltato la voce del Signore e ti sei attaccato al bottino e hai fatto il male agli occhi del Signore?».
<p>20 Saul insisté con Samuele: «Ma io ho obbedito alla parola del Signore ho fatto la spedizione che il Signore mi ha ordinato ho condotto Agag re di Amalèk e ho sterminato gli Amaleciti.
<p>21 Il popolo poi ha preso dal bottino bestiame minuto e grosso primizie di ciò che è votato allo sterminio per sacrificare al Signore tuo Dio a Gàlgala».
<p>22 Samuele esclamò:<br/> «Il Signore gradisce forse gli olocausti e i sacrifici<br/> quanto l’obbedienza alla voce del Signore?<br/> Ecco obbedire è meglio del sacrificio,<br/> essere docili è meglio del grasso degli arieti.
<p>23 Sì peccato di divinazione è la ribellione,<br/> e colpa e <i>terafìm</i> l’ostinazione.<br/> Poiché hai rigettato la parola del Signore,<br/> egli ti ha rigettato come re».
<p>24 Saul disse allora a Samuele: «Ho peccato per avere trasgredito il comando del Signore e i tuoi ordini mentre ho temuto il popolo e ho ascoltato la sua voce.
<p>25 Ma ora perdona il mio peccato e ritorna con me perché possa prostrarmi al Signore».
<p>26 Ma Samuele rispose a Saul: «Non posso ritornare con te perché tu stesso hai rigettato la parola del Signore e il Signore ti ha rigettato perché tu non sia più re sopra Israele».
<p>27 Samuele si voltò per andarsene ma Saul gli afferrò un lembo del mantello che si strappò.
<p>28 Samuele gli disse: «Oggi il Signore ha strappato da te il regno d’Israele e l’ha dato a un altro migliore di te.
<p>29 D’altra parte colui che è la gloria d’Israele non mentisce né può pentirsi perché egli non è uomo per pentirsi».
<p>30 Saul disse: «Ho peccato ma onorami ora davanti agli anziani del mio popolo e davanti a Israele; ritorna con me perché mi possa prostrare al Signore tuo Dio».
<p>31 Samuele ritornò con Saul e questi si prostrò al Signore.
<p>32 Poi Samuele disse: «Conducetemi Agag re di Amalèk». Agag avanzò in catene verso di lui e disse: «Certo è passata l’amarezza della morte!».
<p>33 Samuele l’apostrofò: «Come la tua spada ha privato di figli le donne, così tra le donne sarà privata di figli tua madre». E Samuele abbatté Agag davanti al Signore a Gàlgala.
<p>34 Samuele andò quindi a Rama e Saul salì a casa sua a Gàbaa di Saul.
<p>35 Samuele non rivide più Saul fino al giorno della sua morte; ma Samuele piangeva per Saul perché il Signore si era pentito di aver fatto regnare Saul su Israele.
<h4>16</h4>
<p>1 Il Signore disse a Samuele: «Fino a quando piangerai su Saul mentre io l’ho ripudiato perché non regni su Israele? Riempi d’olio il tuo corno e parti. Ti mando da Iesse il Betlemmita perché mi sono scelto tra i suoi figli un re».
<p>2 Samuele rispose: «Come posso andare? Saul lo verrà a sapere e mi ucciderà». Il Signore soggiunse: «Prenderai con te una giovenca e dirai: “Sono venuto per sacrificare al Signore”.
<p>3 Inviterai quindi Iesse al sacrificio. Allora io ti farò conoscere quello che dovrai fare e ungerai per me colui che io ti dirò».
<p>4 Samuele fece quello che il Signore gli aveva comandato e venne a Betlemme; gli anziani della città gli vennero incontro trepidanti e gli chiesero: «è pacifica la tua venuta?».
<p>5 Rispose: «è pacifica. Sono venuto per sacrificare al Signore. Santificatevi poi venite con me al sacrificio». Fece santificare anche Iesse e i suoi figli e li invitò al sacrificio.
<p>6 Quando furono entrati egli vide Eliàb e disse: «Certo davanti al Signore sta il suo consacrato!».
<p>7 Il Signore replicò a Samuele: «Non guardare al suo aspetto né alla sua alta statura. Io l’ho scartato perché non conta quel che vede l’uomo: infatti l’uomo vede l’apparenza ma il Signore vede il cuore».
<p>8 Iesse chiamò Abinadàb e lo presentò a Samuele ma questi disse: «Nemmeno costui il Signore ha scelto».
<p>9 Iesse fece passare Sammà e quegli disse: «Nemmeno costui il Signore ha scelto».
<p>10 Iesse fece passare davanti a Samuele i suoi sette figli e Samuele ripeté a Iesse: «Il Signore non ha scelto nessuno di questi».
<p>11 Samuele chiese a Iesse: «Sono qui tutti i giovani?». Rispose Iesse: «Rimane ancora il più piccolo che ora sta a pascolare il gregge». Samuele disse a Iesse: «Manda a prenderlo perché non ci metteremo a tavola prima che egli sia venuto qui».
<p>12 Lo mandò a chiamare e lo fece venire. Era fulvo con begli occhi e bello di aspetto. Disse il Signore: «àlzati e ungilo: è lui!».
<p>13 Samuele prese il corno dell’olio e lo unse in mezzo ai suoi fratelli e lo spirito del Signore irruppe su Davide da quel giorno in poi. Samuele si alzò e andò a Rama.
<p>14 Lo spirito del Signore si era ritirato da Saul e cominciò a turbarlo un cattivo spirito venuto dal Signore.
<p>15 Allora i servi di Saul gli dissero: «Ecco un cattivo spirito di Dio ti turba.
<p>16 Comandi il signore nostro ai servi che gli stanno intorno e noi cercheremo un uomo abile a suonare la cetra. Quando il cattivo spirito di Dio sarà su di te quegli metterà mano alla cetra e ti sentirai meglio».
<p>17 Saul rispose ai ministri: «Ebbene cercatemi un uomo che suoni bene e fatelo venire da me».
<p>18 Rispose uno dei domestici: «Ecco ho visto il figlio di Iesse il Betlemmita: egli sa suonare ed è forte e coraggioso abile nelle armi saggio di parole di bell’aspetto e il Signore è con lui».
<p>19 Saul mandò messaggeri a dire a Iesse: «Mandami tuo figlio Davide quello che sta con il gregge».
<p>20 Iesse prese un asino del pane un otre di vino e un capretto e per mezzo di Davide suo figlio li inviò a Saul.
<p>21 Davide giunse da Saul e cominciò a stare alla sua presenza. Questi gli si affezionò molto ed egli divenne suo scudiero.
<p>22 E Saul mandò a dire a Iesse: «Rimanga Davide con me perché ha trovato grazia ai miei occhi».
<p>23 Quando dunque lo spirito di Dio era su Saul Davide prendeva in mano la cetra e suonava: Saul si calmava e si sentiva meglio e lo spirito cattivo si ritirava da lui.
<h4>17</h4>
<p>1 I Filistei radunarono di nuovo le loro truppe per la guerra si radunarono a Soco di Giuda e si accamparono tra Soco e Azekà a Efes-Dammìm.
<p>2 Anche Saul e gli Israeliti si radunarono e si accamparono nella valle del Terebinto e si schierarono a battaglia contro i Filistei.
<p>3 I Filistei stavano sul monte da una parte e Israele sul monte dall’altra parte e in mezzo c’era la valle.
<p>4 Dall’accampamento dei Filistei uscì uno sfidante chiamato Golia di Gat; era alto sei cubiti e un palmo.
<p>5 Aveva in testa un elmo di bronzo ed era rivestito di una corazza a piastre il cui peso era di cinquemila sicli di bronzo.
<p>6 Portava alle gambe schinieri di bronzo e un giavellotto di bronzo tra le spalle.
<p>7 L’asta della sua lancia era come un cilindro di tessitori e la punta dell’asta pesava seicento sicli di ferro; davanti a lui avanzava il suo scudiero.
<p>8 Egli si fermò e gridò alle schiere d’Israele: «Perché siete usciti e vi siete schierati a battaglia? Non sono io Filisteo e voi servi di Saul? Sceglietevi un uomo che scenda contro di me.
<p>9 Se sarà capace di combattere con me e mi abbatterà noi saremo vostri servi. Se invece prevarrò io su di lui e lo abbatterò sarete voi nostri servi e ci servirete».
<p>10 Il Filisteo aggiungeva: «Oggi ho sfidato le schiere d’Israele. Datemi un uomo e combatteremo insieme».
<p>11 Saul e tutto Israele udirono le parole del Filisteo; rimasero sconvolti ed ebbero grande paura.
<p>12 Davide era figlio di un Efrateo di Betlemme di Giuda chiamato Iesse che aveva otto figli. Al tempo di Saul quest’uomo era un vecchio avanzato negli anni.
<p>13 I tre figli maggiori di Iesse erano andati con Saul in guerra. Di questi tre figli che erano andati in guerra il maggiore si chiamava Eliàb il secondo Abinadàb il terzo Sammà.
<p>14 Davide era ancora giovane quando questi tre più grandi erano andati dietro a Saul.
<p>15 Egli andava e veniva dal seguito di Saul e pascolava il gregge di suo padre a Betlemme.
<p>16 Il Filisteo si avvicinava mattina e sera; continuò così per quaranta giorni.
<p>17 Ora Iesse disse a Davide suo figlio: «Prendi per i tuoi fratelli questa misura di grano tostato e questi dieci pani e corri dai tuoi fratelli nell’accampamento.
<p>18 Al comandante di migliaia porterai invece queste dieci forme di formaggio. Infórmati della salute dei tuoi fratelli e prendi la loro paga.
<p>19 Essi con Saul e tutto l’esercito d’Israele sono nella valle del Terebinto a combattere contro i Filistei».
<p>20 Davide si alzò di buon mattino: lasciò il gregge a un guardiano prese il carico e partì come gli aveva ordinato Iesse. Arrivò ai carriaggi quando le truppe uscivano per schierarsi e lanciavano il grido di guerra.
<p>21 Si disposero in ordine Israele e i Filistei: schiera contro schiera.
<p>22 Davide si liberò dei bagagli consegnandoli al custode poi corse allo schieramento e domandò ai suoi fratelli se stavano bene.
<p>23 Mentre egli parlava con loro ecco lo sfidante chiamato Golia il Filisteo di Gat. Avanzava dalle schiere filistee e tornò a dire le sue solite parole e Davide le intese.
<p>24 Tutti gli Israeliti quando lo videro fuggirono davanti a lui ed ebbero grande paura.
<p>25 Ora un Israelita disse: «Vedete quest’uomo che avanza? Viene a sfidare Israele. Chiunque lo abbatterà il re lo colmerà di ricchezze gli darà in moglie sua figlia ed esenterà la casa di suo padre da ogni gravame in Israele».
<p>26 Davide domandava agli uomini che gli stavano attorno: «Che faranno dunque all’uomo che abbatterà questo Filisteo e farà cessare la vergogna da Israele? E chi è mai questo Filisteo incirconciso per sfidare le schiere del Dio vivente?».
<p>27 Tutti gli rispondevano la stessa cosa: «Così e così si farà all’uomo che lo abbatterà».
<p>28 Lo sentì Eliàb suo fratello maggiore mentre parlava con quegli uomini ed Eliàb si irritò con Davide e gli disse: «Ma perché sei venuto giù e a chi hai lasciato quelle poche pecore nel deserto? Io conosco la tua boria e la malizia del tuo cuore: tu sei venuto giù per vedere la battaglia».
<p>29 Davide rispose: «Che cosa ho dunque fatto? Era solo una domanda».
<p>30 Si allontanò da lui andò dall’altra parte e fece la stessa domanda e tutti gli diedero la stessa risposta.
<p>31 Sentendo le domande che Davide faceva le riferirono a Saul e questi lo fece chiamare.
<p>32 Davide disse a Saul: «Nessuno si perda d’animo a causa di costui. Il tuo servo andrà a combattere con questo Filisteo».
<p>33 Saul rispose a Davide: «Tu non puoi andare contro questo Filisteo a combattere con lui: tu sei un ragazzo e costui è uomo d’armi fin dalla sua adolescenza».
<p>34 Ma Davide disse a Saul: «Il tuo servo pascolava il gregge di suo padre e veniva talvolta un leone o un orso a portar via una pecora dal gregge.
<p>35 Allora lo inseguivo lo abbattevo e strappavo la pecora dalla sua bocca. Se si rivoltava contro di me l’afferravo per le mascelle l’abbattevo e lo uccidevo.
<p>36 Il tuo servo ha abbattuto il leone e l’orso. Codesto Filisteo non circonciso farà la stessa fine di quelli, perché ha sfidato le schiere del Dio vivente».
<p>37 Davide aggiunse: «Il Signore che mi ha liberato dalle unghie del leone e dalle unghie dell’orso mi libererà anche dalle mani di questo Filisteo». Saul rispose a Davide: «Ebbene va’ e il Signore sia con te».
<p>38 Saul rivestì Davide della sua armatura gli mise in capo un elmo di bronzo e lo rivestì della corazza.
<p>39 Poi Davide cinse la spada di lui sopra l’armatura e cercò invano di camminare perché non aveva mai provato. Allora Davide disse a Saul: «Non posso camminare con tutto questo perché non sono abituato». E Davide se ne liberò.
<p>40 Poi prese in mano il suo bastone si scelse cinque ciottoli lisci dal torrente e li pose nella sua sacca da pastore nella bisaccia; prese ancora in mano la fionda e si avvicinò al Filisteo.
<p>41 Il Filisteo avanzava passo passo avvicinandosi a Davide mentre il suo scudiero lo precedeva.
<p>42 Il Filisteo scrutava Davide e quando lo vide bene ne ebbe disprezzo, perché era un ragazzo fulvo di capelli e di bell’aspetto.
<p>43 Il Filisteo disse a Davide: «Sono io forse un cane perché tu venga a me con un bastone?». E quel Filisteo maledisse Davide in nome dei suoi dèi.
<p>44 Poi il Filisteo disse a Davide: «Fatti avanti e darò le tue carni agli uccelli del cielo e alle bestie selvatiche».
<p>45 Davide rispose al Filisteo: «Tu vieni a me con la spada con la lancia e con l’asta. Io vengo a te nel nome del Signore degli eserciti Dio delle schiere d’Israele che tu hai sfidato.
<p>46 In questo stesso giorno il Signore ti farà cadere nelle mie mani. Io ti abbatterò e ti staccherò la testa e getterò i cadaveri dell’esercito filisteo agli uccelli del cielo e alle bestie selvatiche; tutta la terra saprà che vi è un Dio in Israele.
<p>47 Tutta questa moltitudine saprà che il Signore non salva per mezzo della spada o della lancia perché del Signore è la guerra ed egli vi metterà certo nelle nostre mani».
<p>48 Appena il Filisteo si mosse avvicinandosi incontro a Davide questi corse a prendere posizione in fretta contro il Filisteo.
<p>49 Davide cacciò la mano nella sacca ne trasse una pietra la lanciò con la fionda e colpì il Filisteo in fronte. La pietra s’infisse nella fronte di lui che cadde con la faccia a terra.
<p>50 Così Davide ebbe il sopravvento sul Filisteo con la fionda e con la pietra colpì il Filisteo e l’uccise benché Davide non avesse spada.
<p>51 Davide fece un salto e fu sopra il Filisteo prese la sua spada la sguainò e lo uccise poi con quella gli tagliò la testa. I Filistei videro che il loro eroe era morto e si diedero alla fuga.
<p>52 Si levarono allora gli uomini d’Israele e di Giuda alzando il grido di guerra e inseguirono i Filistei fin presso Gat e fino alle porte di Ekron. I cadaveri dei Filistei caddero lungo la strada di Saaràim fino all’ingresso di Gat e fino a Ekron.
<p>53 Quando gli Israeliti furono di ritorno dall’inseguimento dei Filistei saccheggiarono il loro campo.
<p>54 Davide prese la testa del Filisteo e la portò a Gerusalemme. Le armi di lui invece le pose nella sua tenda.
<p>55 Saul mentre guardava Davide uscire contro il Filisteo aveva chiesto ad Abner capo delle milizie: «Abner di chi è figlio questo giovane?». Rispose Abner: «Per la tua vita o re non lo so».
<p>56 Il re soggiunse: «Chiedi tu di chi sia figlio quel giovinetto».
<p>57 Quando Davide tornò dall’uccisione del Filisteo Abner lo prese e lo condusse davanti a Saul mentre aveva ancora in mano la testa del Filisteo.
<p>58 Saul gli chiese: «Di chi sei figlio giovane?». Rispose Davide: «Di Iesse il Betlemmita tuo servo».
<h4>18</h4>
<p>1 Quando Davide ebbe finito di parlare con Saul la vita di Giònata s’era legata alla vita di Davide e Giònata lo amò come se stesso.
<p>2 Saul in quel giorno lo prese con sé e non lo lasciò tornare a casa di suo padre.
<p>3 Giònata strinse con Davide un patto perché lo amava come se stesso.
<p>4 Giònata si tolse il mantello che indossava e lo diede a Davide e vi aggiunse i suoi abiti la sua spada il suo arco e la cintura.
<p>5 Davide riusciva in tutti gli incarichi che Saul gli affidava così che Saul lo pose al comando dei guerrieri ed era gradito a tutto il popolo e anche ai ministri di Saul.
<p>6 Al loro rientrare mentre Davide tornava dall’uccisione del Filisteo uscirono le donne da tutte le città d’Israele a cantare e a danzare incontro al re Saul accompagnandosi con i tamburelli con grida di gioia e con sistri.
<p>7 Le donne cantavano danzando e dicevano:<br/> «Ha ucciso Saul i suoi mille<br/> e Davide i suoi diecimila».
<p>8 Saul ne fu molto irritato e gli parvero cattive quelle parole. Diceva: «Hanno dato a Davide diecimila a me ne hanno dati mille. Non gli manca altro che il regno».
<p>9 Così da quel giorno in poi Saul guardava sospettoso Davide.
<p>10 Il giorno dopo un cattivo spirito di Dio irruppe su Saul il quale si mise a fare il profeta in casa. Davide suonava la cetra come ogni giorno e Saul teneva in mano la lancia.
<p>11 Saul impugnò la lancia pensando: «Inchioderò Davide al muro!». Ma Davide gli sfuggì per due volte.
<p>12 Saul cominciò a sentire timore di fronte a Davide perché il Signore era con lui mentre si era ritirato da Saul.
<p>13 Saul lo allontanò da sé e lo fece comandante di migliaia e Davide andava e veniva al cospetto del popolo.
<p>14 Davide riusciva in tutte le sue imprese poiché il Signore era con lui.
<p>15 Saul vedendo che riusciva proprio sempre aveva timore di lui.
<p>16 Ma tutto Israele e Giuda amavano Davide perché egli andava e veniva alla loro testa.
<p>17 Ora Saul disse a Davide: «Ecco Merab mia figlia maggiore. La do in moglie a te. Tu dovrai essere il mio guerriero e combatterai le battaglie del Signore». Saul pensava: «Non sia contro di lui la mia mano ma contro di lui sia la mano dei Filistei».
<p>18 Davide rispose a Saul: «Chi sono io che cos’è la mia vita e che cos’è la famiglia di mio padre in Israele perché io possa diventare genero del re?».
<p>19 E così quando venne il tempo di dare Merab figlia di Saul a Davide fu data invece in moglie ad Adrièl di Mecolà.
<p>20 Intanto Mical l’altra figlia di Saul s’invaghì di Davide; ne riferirono a Saul e la cosa gli sembrò giusta.
<p>21 Saul diceva: «Gliela darò ma sarà per lui una trappola e la mano dei Filistei cadrà su di lui». E Saul disse a Davide: «Oggi hai una seconda occasione per diventare mio genero».
<p>22 Quindi Saul ordinò ai suoi ministri: «Dite in segreto a Davide: “Ecco tu piaci al re e i suoi ministri ti amano. Su dunque diventa genero del re”».
<p>23 I ministri di Saul sussurrarono all’orecchio di Davide queste parole e Davide rispose: «Vi pare piccola cosa diventare genero del re? Io sono povero e di umile condizione».
<p>24 I ministri di Saul gli riferirono: «Davide ha risposto in questo modo».
<p>25 Allora Saul disse: «Riferite a Davide: “Il re non vuole il prezzo nuziale ma solo cento prepuzi di Filistei perché sia fatta vendetta dei nemici del re”». Saul tramava di far cadere Davide in mano ai Filistei.
<p>26 I ministri di lui riferirono a Davide queste parole e a Davide sembrò giusta tale condizione per diventare genero del re. Non erano ancora compiuti i giorni fissati
<p>27 quando Davide si alzò partì con i suoi uomini e abbatté tra i Filistei duecento uomini. Davide riportò tutti quanti i loro prepuzi al re per diventare genero del re. Saul gli diede in moglie la figlia Mical.
<p>28 Saul si accorse che il Signore era con Davide e che Mical sua figlia lo amava.
<p>29 Saul ebbe ancora più paura nei riguardi di Davide e fu nemico di Davide per tutti i suoi giorni.
<p>30 I capi dei Filistei facevano sortite ma Davide ogni volta che uscivano riportava successi maggiori di tutti i ministri di Saul e divenne molto famoso.
<h4>19</h4>
<p>1 Saul comunicò a Giònata suo figlio e ai suoi ministri di voler uccidere Davide. Ma Giònata figlio di Saul nutriva grande affetto per Davide.
<p>2 Giònata informò Davide dicendo: «Saul mio padre cerca di ucciderti. Sta’ in guardia domani, sta’ al riparo e nasconditi.
<p>3 Io uscirò e starò al fianco di mio padre nella campagna dove sarai tu e parlerò in tuo favore a mio padre. Ciò che vedrò te lo farò sapere».
<p>4 Giònata parlò dunque a Saul suo padre in favore di Davide e gli disse: «Non pecchi il re contro il suo servo contro Davide che non ha peccato contro di te, che anzi ha fatto cose belle per te.
<p>5 Egli ha esposto la vita quando abbatté il Filisteo e il Signore ha concesso una grande salvezza a tutto Israele. Hai visto e hai gioito. Dunque, perché pecchi contro un innocente uccidendo Davide senza motivo?».
<p>6 Saul ascoltò la voce di Giònata e giurò: «Per la vita del Signore non morirà!».
<p>7 Giònata chiamò Davide e gli riferì questo colloquio. Poi Giònata introdusse presso Saul Davide che rimase alla sua presenza come prima.
<p>8 Ci fu di nuovo la guerra e Davide uscì a combattere i Filistei e inflisse loro una grande sconfitta così che si dettero alla fuga davanti a lui.
<p>9 Ma un cattivo spirito del Signore fu su Saul. Egli stava in casa e teneva in mano la lancia mentre Davide suonava la cetra.
<p>10 Saul tentò di inchiodare Davide con la lancia nel muro. Ma Davide si scansò da Saul che infisse la lancia nel muro. Davide fuggì e quella notte si salvò.
<p>11 Saul mandò messaggeri alla casa di Davide per sorvegliarlo e ucciderlo il mattino dopo. Mical sua moglie avvertì Davide dicendo: «Se non metti in salvo la tua vita questa notte, domani sarai ucciso».
<p>12 Mical calò Davide dalla finestra e quegli partì di corsa e si salvò.
<p>13 Mical prese allora i <i>terafìm</i> e li pose sul letto. Mise dalla parte del capo un tessuto di pelo di capra e li coprì con una coltre.
<p>14 Saul mandò dunque messaggeri a prendere Davide ma ella disse: «è malato».
<p>15 Saul rimandò i messaggeri a vedere Davide dicendo: «Portatelo qui da me nel suo letto perché lo faccia morire».
<p>16 Tornarono i messaggeri ed ecco che sul letto c’erano i <i>terafìm</i> e il tessuto di pelo di capra dalla parte del capo.
<p>17 Saul disse a Mical: «Perché mi hai ingannato a questo modo e hai permesso al mio nemico di salvarsi?». Rispose Mical a Saul: «Egli mi ha detto: “Lasciami andare altrimenti ti uccido”».
<p>18 Davide dunque fuggì e si salvò. Andò da Samuele a Rama e gli narrò quanto gli aveva fatto Saul; poi Davide e Samuele andarono ad abitare a Naiot.
<p>19 La cosa fu riferita a Saul: «Ecco Davide sta a Naiot di Rama».
<p>20 Allora Saul spedì messaggeri a catturare Davide ma quando videro profetare la comunità dei profeti mentre Samuele stava in piedi alla loro testa lo spirito di Dio fu sui messaggeri di Saul e anch’essi fecero i profeti.
<p>21 Annunciarono a Saul questa cosa ed egli spedì altri messaggeri ma anch’essi fecero i profeti. Saul mandò di nuovo messaggeri per la terza volta ma anch’essi fecero i profeti.
<p>22 Allora venne egli stesso a Rama e si portò alla grande cisterna che si trova a Secu e domandò: «Dove sono Samuele e Davide?». Gli risposero: «Eccoli: sono a Naiot di Rama».
<p>23 Egli si incamminò verso Naiot di Rama ma fu anche su di lui lo spirito di Dio e andava avanti facendo il profeta finché giunse a Naiot di Rama.
<p>24 Anch’egli si tolse gli abiti e continuò a fare il profeta davanti a Samuele; poi crollò e restò nudo tutto quel giorno e tutta la notte. Da qui è venuto il detto: «Anche Saul è tra i profeti?».
<h4>20</h4>
<p>1 Davide fuggì da Naiot di Rama si recò da Giònata e gli disse: «Che cosa ho fatto che colpa e che peccato ho nei riguardi di tuo padre perché attenti così alla mia vita?».
<p>2 Rispose: «Non sia mai. Non morirai. Vedi mio padre non fa nulla di grande o di piccolo senza confidarmelo. Perché mi avrebbe nascosto questa cosa? Non è possibile!».
<p>3 Ma Davide giurò ancora: «Tuo padre sa benissimo che ho trovato grazia ai tuoi occhi e dice: “Giònata non deve sapere questa cosa perché si affliggerebbe”. Ma per la vita del Signore e per la tua vita c’è soltanto un passo tra me e la morte».
<p>4 Giònata disse: «Che cosa desideri che io faccia per te?».
<p>5 Rispose Davide: «Domani è la luna nuova e io dovrei fermarmi a mangiare con il re. Ma tu mi lascerai partire e io resterò nascosto nella campagna fino alla terza sera.
<p>6 Se tuo padre noterà la mia assenza dirai: “Davide mi ha supplicato di andare in fretta a Betlemme sua città perché vi si celebra il sacrificio annuale per tutta la famiglia”.
<p>7 Se dirà: “Va bene” allora il tuo servo può stare in pace. Se invece andrà in collera sii certo che è stato deciso il peggio da parte sua.
<p>8 Agisci con bontà verso il tuo servo perché hai voluto legare a te il tuo servo con un patto del Signore: se c’è colpa in me uccidimi tu; ma per qual motivo dovresti condurmi da tuo padre?».
<p>9 Giònata rispose: «Non sia mai! Se di certo io sapessi che è deciso il male contro di te da parte di mio padre non te lo farei forse sapere?».
<p>10 Davide disse a Giònata: «Chi mi avvertirà se tuo padre ti risponde duramente?».
<p>11 Giònata rispose a Davide: «Vieni andiamo in campagna».<br/> Uscirono tutti e due nella campagna.
<p>12 Allora Giònata disse a Davide: «Per il Signore Dio d’Israele domani e dopodomani a quest’ora scruterò le intenzioni di mio padre. Se sarà benevolo verso Davide e io non manderò subito a riferirlo al tuo orecchio,
<p>13 tanto faccia il Signore a Giònata e ancora di peggio. Se invece sembrerà bene a mio padre decidere il male a tuo riguardo io te lo confiderò e ti farò partire. Tu andrai tranquillo e il Signore sarà con te come è stato con mio padre.
<p>14 Fin quando sarò in vita usa verso di me la benevolenza del Signore. Se sarò morto
<p>15 non ritirare mai la tua benevolenza dalla mia casa; neppure quando il Signore avrà eliminato dalla terra ogni uomo nemico di Davide
<p>16 non sia eliminato il nome di Giònata dalla casa di Davide: il Signore ne chiederà conto ai nemici di Davide».
<p>17 Giònata volle ancora far giurare Davide perché gli voleva bene e lo amava come se stesso.
<p>18 Giònata disse a Davide: «Domani è la luna nuova e la tua assenza sarà notata perché si guarderà al tuo posto.
<p>19 Aspetterai il terzo giorno poi scenderai in fretta e ti recherai al luogo dove ti sei nascosto il giorno di quel fatto e resterai presso quella collinetta.
<p>20 Io tirerò tre frecce da quella parte come se tirassi al bersaglio per conto mio.
<p>21 Poi manderò il ragazzo gridando: “Va’ a cercare le frecce!”. Se dirò al ragazzo: “Guarda le frecce sono più in qua di dove ti trovi prendile!”, allora vieni perché tutto va bene per te; per la vita del Signore non c’è niente.
<p>22 Se invece dirò al giovane: “Guarda le frecce sono più avanti di dove ti trovi!” allora va’ perché il Signore ti fa partire.
<p>23 Riguardo alle parole che abbiamo detto tu e io ecco è testimone il Signore tra me e te per sempre».
<p>24 Davide dunque si nascose nel campo. Arrivò la luna nuova e il re sedette a mangiare.
<p>25 Il re sedette come al solito sul sedile contro il muro; Giònata si mise di fronte, Abner si sedette al fianco del re e si notò il posto di Davide.
<p>26 Ma Saul non disse nulla quel giorno perché pensava: «è un caso: non sarà puro. Certo non è puro».
<p>27 Ma l’indomani il secondo giorno della luna nuova si notò il posto di Davide. Saul disse allora a Giònata suo figlio: «Perché il figlio di Iesse non è venuto a prendere cibo né ieri né oggi?».
<p>28 Giònata rispose a Saul: «Davide mi ha chiesto con insistenza di andare a Betlemme.
<p>29 Mi ha detto: “Lasciami andare perché abbiamo in città il sacrificio di famiglia e mio fratello me ne ha fatto un obbligo. Se dunque ho trovato grazia ai tuoi occhi lasciami libero perché possa vedere i miei fratelli”. Per questo non è venuto alla tavola del re».
<p>30 Saul si adirò molto con Giònata e gli gridò: «Figlio di una scostumata non so io forse che tu preferisci il figlio di Iesse a tua vergogna e a vergogna della nudità di tua madre?
<p>31 Perché fino a quando vivrà il figlio di Iesse sulla terra non avrai sicurezza né tu né il tuo regno. Manda dunque a prenderlo e conducilo qui da me perché merita la morte».
<p>32 Rispose Giònata a Saul suo padre: «Perché deve morire? Che cosa ha fatto?».
<p>33 Saul afferrò la lancia contro di lui per colpirlo e Giònata capì che suo padre aveva ormai deciso di uccidere Davide.
<p>34 Giònata si alzò dalla tavola acceso d’ira e non volle prendere cibo in quel secondo giorno della luna nuova. Era rattristato per Davide, perché suo padre l’aveva offeso.
<p>35 Il mattino dopo Giònata uscì in campagna per l’appuntamento con Davide. Era con lui un ragazzo ancora piccolo.
<p>36 Egli disse al ragazzo: «Corri a cercare le frecce che io tirerò». Il ragazzo corse ed egli tirò la freccia più avanti di lui.
<p>37 Il ragazzo corse fino al luogo dov’era la freccia che Giònata aveva tirato e Giònata gridò al ragazzo: «La freccia non è forse più avanti di te?».
<p>38 Giònata gridò ancora al ragazzo: «Corri svelto e non fermarti!». Il ragazzo di Giònata raccolse le frecce e le portò al suo padrone.
<p>39 Il ragazzo non aveva capito niente; soltanto Giònata e Davide sapevano la cosa.
<p>40 Allora Giònata diede le armi al ragazzo che era con lui e gli disse: «Va’ e riportale in città».
<p>41 Partito il ragazzo Davide si alzò da dietro la collinetta cadde con la faccia a terra e si prostrò tre volte poi si baciarono l’un l’altro e piansero insieme finché Davide si fece forza.
<p>42 E Giònata disse a Davide: «Va’ in pace ora che noi due abbiamo giurato nel nome del Signore in questi termini: “Il Signore sia tra me e te tra la mia discendenza e la tua discendenza per sempre”».
<h4>21</h4>
<p>1 Davide si alzò e partì e Giònata tornò in città.
<p>2 Davide si recò a Nob dal sacerdote Achimèlec. Achimèlec trepidante, andò incontro a Davide e gli disse: «Perché sei solo e non c’è nessuno con te?».
<p>3 Rispose Davide al sacerdote Achimèlec: «Il re mi ha ordinato e mi ha detto: “Nessuno sappia niente di questa cosa per la quale ti mando e di cui ti ho dato incarico”. Ai miei giovani ho dato appuntamento al tal posto.
<p>4 Ora però se hai sottomano cinque pani, dammeli o altra cosa che si possa trovare».
<p>5 Il sacerdote rispose a Davide: «Non ho sottomano pani comuni ho solo pani sacri per i tuoi giovani se si sono almeno astenuti dalle donne».
<p>6 Rispose Davide al sacerdote: «Ma certo! Dalle donne ci siamo astenuti dall’altro ieri. Quando mi misi in viaggio il sesso dei giovani era in condizione di santità sebbene si trattasse d’un viaggio profano; tanto più oggi».
<p>7 Il sacerdote gli diede il pane sacro perché non c’era là altro pane che quello dell’offerta ritirato dalla presenza del Signore per mettervi pane fresco nel giorno in cui quello veniva tolto.
<p>8 Ma era là in quel giorno uno dei ministri di Saul trattenuto presso il Signore di nome Doeg Edomita capo dei pastori di Saul.
<p>9 Davide disse ad Achimèlec: «Non hai per caso sottomano una lancia o una spada? Io non ho preso con me né la mia spada né altre mie armi perché l’incarico del re era urgente».
<p>10 Il sacerdote rispose: «Guarda c’è la spada di Golia il Filisteo che tu hai ucciso nella valle del Terebinto; è là dietro l’<i>efod,</i> avvolta in un manto. Se te la vuoi prendere prendila perché qui non c’è altra spada che questa». Rispose Davide: «Non ce n’è una migliore. Dammela».
<p>11 Quel giorno Davide si alzò e si allontanò da Saul e giunse da Achis re di Gat.
<p>12 I ministri di Achis gli dissero: «Non è costui Davide il re del paese? Non cantavano a lui tra le danze dicendo:<br/> “Ha ucciso Saul i suoi mille<br/> e Davide i suoi diecimila”?».
<p>13 Davide si preoccupò di queste parole e temette molto Achis re di Gat.
<p>14 Allora cambiò comportamento ai loro occhi e faceva il folle tra le loro mani: tracciava segni strani sulle porte e lasciava colare la saliva sulla barba.
<p>15 Achis disse ai ministri: «Ecco vedete anche voi che è un pazzo. Perché lo avete condotto da me?
<p>16 Non ho abbastanza pazzi io perché mi conduciate anche costui per fare il pazzo davanti a me? Dovrebbe entrare in casa mia un uomo simile?».
<h4>22</h4>
<p>1 Davide partì di là e si rifugiò nella grotta di Adullàm. Lo seppero i suoi fratelli e tutta la casa di suo padre e scesero là da lui.
<p>2 Si radunarono allora con lui quanti erano nei guai quelli che avevano debiti e tutti gli scontenti ed egli diventò loro capo. Vi furono così con lui circa quattrocento uomini.
<p>3 Davide partì di là e andò a Mispa di Moab e disse al re di Moab: «Permetti che risiedano da voi mio padre e mia madre finché sappia che cosa Dio vuol fare di me».
<p>4 Li condusse al re di Moab e rimasero con lui finché Davide rimase nel rifugio.
<p>5 Il profeta Gad disse a Davide: «Non restare più in questo rifugio. Parti e va’ nel territorio di Giuda». Davide partì e andò nella foresta di Cheret.
<p>6 Saul venne a sapere che era stato avvistato Davide con gli uomini che erano con lui. Saul era seduto a Gàbaa sotto il tamerisco sull’altura con la lancia in mano e i ministri intorno.
<p>7 Saul disse allora ai ministri che gli stavano intorno: «Ascoltate voi Beniaminiti. Il figlio di Iesse darà forse a tutti voi campi e vigne vi farà tutti comandanti di migliaia e comandanti di centinaia
<p>8 perché voi tutti siate d’accordo contro di me? Nessuno mi avverte dell’alleanza di mio figlio con il figlio di Iesse nessuno di voi si affligge per me e mi confida che mio figlio ha sollevato il mio servo contro di me per ordire insidie come avviene oggi».
<p>9 Rispose Doeg l’Edomita che stava tra i ministri di Saul: «Ho visto il figlio di Iesse. è venuto a Nob da Achimèlec figlio di Achitù b
<p>10 e costui ha consultato il Signore per lui gli ha dato da mangiare e gli ha consegnato la spada di Golia il Filisteo».
<p>11 Il re subito convocò il sacerdote Achimèlec figlio di Achitù b e tutti i sacerdoti della casa di suo padre che erano in Nob ed essi vennero tutti dal re.
<p>12 Disse Saul: «Ascolta figlio di Achitù b». Rispose: «Eccomi mio signore».
<p>13 Saul gli disse: «Perché vi siete accordati contro di me tu e il figlio di Iesse dal momento che gli hai dato pane e spada e hai consultato Dio per lui perché insorgesse contro di me insidiandomi come avviene oggi?».
<p>14 Achimèlec rispose al re: «E chi tra tutti i tuoi ministri è come Davide fedele e genero del re e capo del tuo corpo di guardia e onorato in casa tua?
<p>15 è forse oggi la prima volta che consulto Dio per lui? Non sia mai! Non imputi il re questo fatto al suo servo a tutta la casa di mio padre poiché il tuo servo non sapeva di questa faccenda cosa alcuna né piccola né grande».
<p>16 Ma il re disse: «Devi morire Achimèlec tu e tutta la casa di tuo padre».
<p>17 Il re disse ai corrieri che stavano attorno a lui: «Scagliatevi contro i sacerdoti del Signore e metteteli a morte, perché hanno prestato mano a Davide e non mi hanno avvertito pur sapendo che egli fuggiva». Ma i ministri del re non vollero stendere le mani per colpire i sacerdoti del Signore.
<p>18 Allora il re disse a Doeg: «Scàgliati tu contro i sacerdoti e colpiscili». Doeg l’Edomita si scagliò lui contro i sacerdoti e li colpì e uccise in quel giorno ottantacinque uomini che portavano l’<i>efod</i> di lino.
<p>19 Passò a fil di spada Nob la città dei sacerdoti: uomini e donne fanciulli e lattanti; anche buoi asini e pecore passò a fil di spada.
<p>20 Si salvò un figlio di Achimèlec figlio di Achitù b che si chiamava Ebiatàr il quale fuggì presso Davide.
<p>21 Ebiatàr narrò a Davide che Saul aveva trucidato i sacerdoti del Signore.
<p>22 Davide rispose a Ebiatàr: «Quel giorno sapevo data la presenza di Doeg l’Edomita che avrebbe riferito tutto a Saul. Io mi sono scagliato contro tutte le vite della casa di tuo padre.
<p>23 Rimani con me e non temere: chiunque vorrà la tua vita vorrà la mia perché tu presso di me sarai come un bene da custodire».
<h4>23</h4>
<p>1 Riferirono a Davide: «Ecco i Filistei stanno attaccando Keila e saccheggiano le aie».
<p>2 Davide consultò il Signore chiedendo: «Devo andare? Riuscirò a sconfiggere questi Filistei?». Rispose il Signore: «Va’ perché sconfiggerai i Filistei e salverai Keila».
<p>3 Ma gli uomini di Davide gli dissero: «Ecco noi abbiamo già da temere qui in Giuda tanto più se andremo a Keila contro le schiere dei Filistei».
<p>4 Davide consultò di nuovo il Signore e il Signore gli rispose: «Muoviti e scendi a Keila perché io metterò i Filistei nelle tue mani».
<p>5 Davide con i suoi uomini scese a Keila combatté con i Filistei portò via il loro bestiame e inflisse loro una grande sconfitta. Così Davide salvò gli abitanti di Keila.
<p>6 Poiché Ebiatàr figlio di Achimèlec si era rifugiato presso Davide anche l’<i>efod</i> nelle sue mani era sceso a Keila.
<p>7 Fu riferito a Saul che Davide era giunto a Keila e Saul disse: «Dio l’ha gettato nelle mie mani poiché si è rinchiuso da sé venendo in una città con porte e sbarre».
<p>8 Saul chiamò tutto il popolo alle armi per scendere a Keila e assediare Davide e i suoi uomini.
<p>9 Quando Davide seppe che Saul veniva contro di lui macchinando il male disse al sacerdote Ebiatàr: «Porta qui l’<i>efod</i>».
<p>10 Davide disse: «Signore Dio d’Israele il tuo servo ha sentito dire che Saul cerca di venire a Keila per distruggere la città per causa mia.
<p>11 Mi metteranno nelle sue mani i signori di Keila? Scenderà Saul come ha saputo il tuo servo? Signore Dio d’Israele fallo sapere al tuo servo». Il Signore rispose: «Scenderà».
<p>12 Davide disse: «I signori di Keila mi consegneranno nelle mani di Saul con i miei uomini?». Il Signore rispose: «Ti consegneranno».
<p>13 Davide si alzò e uscì da Keila con i suoi uomini circa seicento vagando senza mèta. Fu riferito a Saul che Davide si era messo in salvo fuggendo da Keila ed egli rinunciò all’azione.
<p>14 Davide andò a dimorare nel deserto in luoghi impervi in zona montuosa nel deserto di Zif e Saul lo cercava continuamente; ma Dio non lo mise mai nelle sue mani.
<p>15 Davide vide che Saul era uscito per attentare alla sua vita. Davide stava nel deserto di Zif, a Corsa.
<p>16 Allora Giònata figlio di Saul si alzò e andò da Davide a Corsa e ne rinvigorì il coraggio in nome di Dio.
<p>17 Gli disse: «Non temere: la mano di Saul mio padre non potrà raggiungerti e tu regnerai su Israele mentre io sarò a te secondo. Anche Saul mio padre lo sa bene».
<p>18 Essi strinsero un patto davanti al Signore. Davide rimase a Corsa e Gionata tornò a casa.
<p>19 Ma alcuni di Zif vennero a Gàbaa da Saul per dirgli: «Non sai che Davide è nascosto presso di noi nei luoghi impervi di Corsa sulla collina di Achilà a meridione della steppa?
<p>20 Ora dato che il tuo animo desidera scendere o re scendi. A noi metterlo nelle mani del re!».
<p>21 Rispose Saul: «Benedetti voi dal Signore perché avete avuto compassione di me.
<p>22 Andate dunque accertatevi ancora e cercate di conoscere il luogo dove muove i suoi passi e chi lo ha visto là perché mi hanno detto che egli è molto astuto.
<p>23 Cercate di conoscere tutti i nascondigli nei quali si rifugia e tornate a me con la conferma. Allora verrò con voi e se sarà nella zona lo ricercherò in tutti i villaggi di Giuda».
<p>24 Si alzarono e tornarono a Zif precedendo Saul. Davide e i suoi uomini erano nel deserto di Maon nell’Araba a meridione della steppa.
<p>25 Saul andò con i suoi uomini per cercarlo. Ma la cosa fu riferita a Davide il quale scese presso la rupe rimanendo nel deserto di Maon. Lo seppe Saul e inseguì Davide nel deserto di Maon.
<p>26 Saul procedeva sul fianco del monte da una parte e Davide e i suoi uomini sul fianco del monte dall’altra parte. Davide correva via precipitosamente per sfuggire a Saul e Saul e i suoi uomini accerchiavano Davide e i suoi uomini per catturarli.
<p>27 Ma arrivò un messaggero a dire a Saul: «Vieni via in fretta perché i Filistei hanno fatto incursione nella regione».
<p>28 Allora Saul cessò di inseguire Davide e andò contro i Filistei. Per questo chiamarono quel luogo Rupe della Divisione.
<h4>24</h4>
<p>1 Davide da quel luogo salì ad abitare nei luoghi impervi di Engàddi.
<p>2 Quando Saul tornò dall’azione contro i Filistei gli riferirono: «Ecco, Davide è nel deserto di Engàddi».
<p>3 Saul scelse tremila uomini valorosi in tutto Israele e partì alla ricerca di Davide e dei suoi uomini di fronte alle Rocce dei Caprioli.
<p>4 Arrivò ai recinti delle greggi lungo la strada ove c’era una caverna. Saul vi entrò per coprire i suoi piedi mentre Davide e i suoi uomini se ne stavano in fondo alla caverna.
<p>5 Gli uomini di Davide gli dissero: «Ecco il giorno in cui il Signore ti dice: “Vedi pongo nelle tue mani il tuo nemico: trattalo come vuoi”». Davide si alzò e tagliò un lembo del mantello di Saul senza farsene accorgere.
<p>6 Ma ecco dopo aver fatto questo Davide si sentì battere il cuore per aver tagliato un lembo del mantello di Saul.
<p>7 Poi disse ai suoi uomini: «Mi guardi il Signore dal fare simile cosa al mio signore al consacrato del Signore dallo stendere la mano su di lui perché è il consacrato del Signore».
<p>8 Davide a stento dissuase con le parole i suoi uomini e non permise loro che si avventassero contro Saul. Saul uscì dalla caverna e tornò sulla via.
<p>9 Dopo questo fatto Davide si alzò uscì dalla grotta e gridò a Saul: «O re mio signore!». Saul si voltò indietro e Davide si inginocchiò con la faccia a terra e si prostrò.
<p>10 Davide disse a Saul: «Perché ascolti la voce di chi dice: “Ecco Davide cerca il tuo male”?
<p>11 Ecco in questo giorno i tuoi occhi hanno visto che il Signore ti aveva messo oggi nelle mie mani nella caverna; mi si diceva di ucciderti ma ho avuto pietà di te e ho detto: “Non stenderò le mani sul mio signore perché egli è il consacrato del Signore”.
<p>12 Guarda padre mio guarda il lembo del tuo mantello nella mia mano: quando ho staccato questo lembo dal tuo mantello nella caverna non ti ho ucciso. Riconosci dunque e vedi che non c’è in me alcun male né ribellione né ho peccato contro di te; invece tu vai insidiando la mia vita per sopprimerla.
<p>13 Sia giudice il Signore tra me e te e mi faccia giustizia il Signore nei tuoi confronti; ma la mia mano non sarà mai contro di te.
<p>14 Come dice il proverbio antico:<br/> “Dai malvagi esce il male,<br/> ma la mia mano non sarà contro di te”.
<p>15 Contro chi è uscito il re d’Israele? Chi insegui? Un cane morto una pulce.
<p>16 Il Signore sia arbitro e giudice tra me e te veda e difenda la mia causa e mi liberi dalla tua mano».
<p>17 Quando Davide ebbe finito di rivolgere a Saul queste parole Saul disse: «è questa la tua voce Davide figlio mio?». Saul alzò la voce e pianse.
<p>18 Poi continuò rivolto a Davide: «Tu sei più giusto di me perché mi hai reso il bene, mentre io ti ho reso il male.
<p>19 Oggi mi hai dimostrato che agisci bene con me e che il Signore mi aveva abbandonato nelle tue mani e tu non mi hai ucciso.
<p>20 Quando mai uno trova il suo nemico e lo lascia andare sulla buona strada? Il Signore ti ricompensi per quanto hai fatto a me oggi.
<p>21 Ora ecco sono persuaso che certamente regnerai e che sarà saldo nelle tue mani il regno d’Israele.
<p>22 Ma tu giurami ora per il Signore che non eliminerai dopo di me la mia discendenza e non cancellerai il mio nome dalla casa di mio padre».
<p>23 Davide giurò a Saul. Saul tornò a casa mentre Davide con i suoi uomini salì al rifugio.
<h4>25</h4>
<p>1 Samuele morì e tutto Israele si radunò e fece il lamento su di lui. Lo seppellirono presso la sua casa a Rama. Davide si alzò e scese verso il deserto di Paran.
<p>2 Vi era a Maon un uomo che possedeva beni a Carmel; costui era molto ricco aveva tremila pecore e mille capre e si trovava a Carmel per tosare il gregge.
<p>3 Quest’uomo si chiamava Nabal e sua moglie Abigàil. La donna era assennata e di bell’aspetto ma il marito era rude e di brutte maniere; era un Calebita.
<p>4 Davide nel deserto sentì che Nabal era alla tosatura del gregge.
<p>5 Allora Davide inviò dieci domestici; Davide disse a questi domestici: «Salite a Carmel andate da Nabal e chiedetegli a mio nome se sta bene.
<p>6 Voi direte così al mio fratello: “Pace a te e pace alla tua casa e pace a quanto ti appartiene!
<p>7 Ho sentito appunto che stanno facendo per te la tosatura. Ebbene quando i tuoi pastori sono stati con noi non abbiamo recato loro alcuna offesa e niente è stato loro sottratto finché sono stati a Carmel.
<p>8 Interroga i tuoi domestici e ti informeranno. Questi domestici trovino grazia ai tuoi occhi perché siamo giunti in un giorno lieto. Da’ ti prego quanto puoi dare ai tuoi servi e al tuo figlio Davide”».
<p>9 I domestici di Davide andarono e fecero a Nabal tutto quel discorso a nome di Davide e attesero.
<p>10 Ma Nabal rispose ai servi di Davide: «Chi è Davide e chi è il figlio di Iesse? Oggi sono troppi i servi che vanno via dai loro padroni.
<p>11 Devo prendere il pane l’acqua e la carne che ho preparato per i tosatori e darli a gente che non so da dove venga?».
<p>12 I domestici di Davide rifecero la strada tornarono indietro e gli riferirono tutto questo discorso.
<p>13 Allora Davide disse ai suoi uomini: «Cingete tutti la spada!». Tutti cinsero la spada e Davide cinse la sua e partirono dietro a Davide circa quattrocento uomini. Duecento rimasero a guardia dei bagagli.
<p>14 Ma Abigàil la moglie di Nabal fu avvertita da uno dei domestici che le disse: «Ecco Davide ha inviato messaggeri dal deserto per salutare il nostro padrone ma egli ha inveito contro di loro.
<p>15 Veramente questi domestici sono stati molto buoni con noi; non ci hanno recato offesa e non ci è stato sottratto niente finché siamo stati con loro quando eravamo in campagna.
<p>16 Sono stati per noi come un muro di difesa di notte e di giorno finché siamo stati con loro a pascolare il gregge.
<p>17 Ora esamina bene ciò che devi fare perché pende qualche male sul nostro padrone e su tutta la sua casa. Egli è un uomo perverso e non gli si può parlare».
<p>18 Abigàil allora prese in fretta duecento pani due otri di vino cinque pecore già pronte cinque <i>sea</i> di grano tostato cento grappoli di uva passa e duecento schiacciate di fichi secchi e li caricò sugli asini.
<p>19 Poi disse ai domestici: «Precedetemi, io vi seguirò». Ma non informò il marito Nabal.
<p>20 Ora mentre ella sul dorso di un asino scendeva lungo un sentiero nascosto della montagna, Davide e i suoi uomini scendevano di fronte a lei ed essa s’incontrò con loro.
<p>21 Davide andava dicendo: «Dunque ho custodito invano tutto ciò che appartiene a costui nel deserto; niente fu sottratto di ciò che gli appartiene ed egli mi rende male per bene.
<p>22 Tanto faccia Dio a Davide e ancora peggio se di tutti i suoi lascerò sopravvivere fino al mattino un solo maschio!».
<p>23 Appena Abigàil vide Davide smontò in fretta dall’asino cadde con la faccia davanti a Davide e si prostrò a terra.
<p>24 Caduta ai suoi piedi disse: «Ti prego mio signore sono io colpevole! Lascia che parli la tua schiava al tuo orecchio e tu ascolta le parole della tua schiava.
<p>25 Non faccia caso il mio signore a quell’uomo perverso che è Nabal perché egli è come il suo nome: stolto si chiama e stoltezza è in lui; io tua schiava non avevo visto o mio signore i tuoi domestici che avevi mandato.
<p>26 Ora mio signore per la vita di Dio e per la tua vita poiché Dio ti ha impedito di giungere al sangue e di farti giustizia da te stesso ebbene ora siano come Nabal i tuoi nemici e coloro che cercano di fare il male al mio signore.
<p>27 E ora questo dono che la tua schiava porta al mio signore fa’ che sia dato ai domestici che seguono i passi del mio signore.
<p>28 Perdona la colpa della tua schiava. Certo il Signore edificherà al mio signore una casa stabile perché il mio signore combatte le battaglie del Signore né si troverà alcun male in te per tutti i giorni della tua vita.
<p>29 Se qualcuno insorgerà a perseguitarti e ad attentare alla tua vita la vita del mio signore sarà conservata nello scrigno dei viventi presso il Signore tuo Dio mentre la vita dei tuoi nemici egli la scaglierà via come dal cavo della fionda.
<p>30 Certo quando il Signore ti avrà concesso tutto il bene che ha detto a tuo riguardo e ti avrà costituito capo d’Israele
<p>31 non sia d’inciampo o di rimorso al mio signore l’aver versato invano il sangue e l’essersi il mio signore fatto giustizia da se stesso. Il Signore farà prosperare il mio signore ma tu vorrai ricordarti della tua schiava».
<p>32 Davide disse ad Abigàil: «Benedetto il Signore Dio d’Israele che ti ha mandato oggi incontro a me.
<p>33 Benedetto il tuo senno e benedetta tu che sei riuscita a impedirmi oggi di giungere al sangue e di farmi giustizia da me.
<p>34 Viva sempre il Signore Dio d’Israele che mi ha impedito di farti del male; perché se non fossi venuta in fretta incontro a me non sarebbe rimasto a Nabal allo spuntar del giorno un solo maschio».
<p>35 Davide prese poi dalle mani di lei quanto gli aveva portato e le disse: «Torna a casa in pace. Vedi: ho ascoltato la tua voce e ho rasserenato il tuo volto».
<p>36 Abigàil tornò da Nabal: questi teneva in casa un banchetto come un banchetto da re. Il suo cuore era soddisfatto ed egli era fin troppo ubriaco. Ella non gli disse né tanto né poco fino allo spuntar del giorno.
<p>37 Il mattino dopo quando Nabal ebbe smaltito il vino la moglie gli narrò la faccenda. Allora il cuore gli si tramortì nel petto ed egli rimase come una pietra.
<p>38 Dieci giorni dopo il Signore colpì Nabal ed egli morì.
<p>39 Quando Davide sentì che Nabal era morto esclamò: «Benedetto il Signore che ha difeso la mia causa per l’ingiuria fattami da Nabal e ha trattenuto il suo servo dal male e ha rivolto sul capo di Nabal la sua cattiveria». Poi Davide mandò messaggeri e annunciò ad Abigàil che voleva prenderla in moglie.
<p>40 I servi di Davide andarono a Carmel e le dissero: «Davide ci ha mandato a prenderti perché tu sia sua moglie».
<p>41 Ella si alzò si prostrò con la faccia a terra e disse: «Ecco la tua schiava diventerà una serva per lavare i piedi ai servi del mio signore».
<p>42 Abigàil si preparò in fretta poi salì su un asino e seguita dalle sue cinque ancelle tenne dietro ai messaggeri di Davide e divenne sua moglie.
<p>43 Davide aveva preso anche Achinòam di Izreèl e furono tutte e due sue mogli.
<p>44 Saul aveva dato sua figlia Mical già moglie di Davide a Paltì figlio di Lais che era di Gallìm.
<h4>26</h4>
<p>1 Gli abitanti di Zif si recarono da Saul a Gàbaa e gli dissero: «Non sai che Davide è nascosto sulla collina di Achilà di fronte alla steppa?».
<p>2 Saul si mosse e scese nel deserto di Zif conducendo con sé tremila uomini scelti d’Israele per ricercare Davide nel deserto di Zif.
<p>3 Saul si accampò sulla collina di Achilà di fronte alla steppa presso la strada mentre Davide si trovava nel deserto. Quando si accorse che Saul lo inseguiva nel deserto
<p>4 Davide mandò alcune spie ed ebbe conferma che Saul era arrivato davvero.
<p>5 Allora Davide si alzò e venne al luogo dove si era accampato Saul. Davide notò il posto dove dormivano Saul e Abner figlio di Ner capo dell’esercito di lui: Saul dormiva tra i carriaggi e la truppa era accampata all’intorno.
<p>6 Davide si rivolse ad Achimèlec l’Ittita e ad Abisài figlio di Seruià fratello di Ioab dicendo: «Chi vuol scendere con me da Saul nell’accampamento?». Rispose Abisài: «Scenderò io con te».
<p>7 Davide e Abisài scesero tra quella gente di notte ed ecco Saul dormiva profondamente tra i carriaggi e la sua lancia era infissa a terra presso il suo capo, mentre Abner con la truppa dormiva all’intorno.
<p>8 Abisài disse a Davide: «Oggi Dio ti ha messo nelle mani il tuo nemico. Lascia dunque che io l’inchiodi a terra con la lancia in un sol colpo e non aggiungerò il secondo».
<p>9 Ma Davide disse ad Abisài: «Non ucciderlo! Chi mai ha messo la mano sul consacrato del Signore ed è rimasto impunito?».
<p>10 Davide soggiunse: «Per la vita del Signore solo il Signore lo colpirà o perché arriverà il suo giorno e morirà o perché scenderà in battaglia e sarà tolto di mezzo.
<p>11 Il Signore mi guardi dallo stendere la mano sul consacrato del Signore! Ora prendi la lancia che sta presso il suo capo e la brocca dell’acqua e andiamocene».
<p>12 Così Davide portò via la lancia e la brocca dell’acqua che era presso il capo di Saul e tutti e due se ne andarono; nessuno vide nessuno se ne accorse nessuno si svegliò: tutti dormivano perché era venuto su di loro un torpore mandato dal Signore.
<p>13 Davide passò dall’altro lato e si fermò lontano sulla cima del monte; vi era una grande distanza tra loro.
<p>14 Allora Davide gridò alla truppa e ad Abner figlio di Ner: «Abner vuoi rispondere?». Abner rispose: «Chi sei tu che gridi al re?».
<p>15 Davide rispose ad Abner: «Non sei un uomo tu? E chi è come te in Israele? E perché non hai fatto la guardia al re tuo signore? è venuto infatti uno del popolo per uccidere il re tuo signore.
<p>16 Non hai fatto certo una bella cosa. Per la vita del Signore siete degni di morte voi che non avete fatto la guardia al vostro signore al consacrato del Signore. E ora guarda dov’è la lancia del re e la brocca che era presso il suo capo».
<p>17 Saul riconobbe la voce di Davide e disse: «è questa la tua voce Davide figlio mio?». Rispose Davide: «è la mia voce o re mio signore».
<p>18 Aggiunse: «Perché il mio signore perseguita il suo servo? Che cosa ho fatto? Che male si trova in me?
<p>19 Ascolti dunque il re mio signore la parola del suo servo: se il Signore ti incita contro di me voglia accettare il profumo di un’offerta; ma se sono gli uomini siano maledetti davanti al Signore perché oggi mi scacciano lontano impedendomi di partecipare all’eredità del Signore dicendo: “Va’ a servire altri dèi”.
<p>20 Almeno non sia versato sulla terra il mio sangue lontano dal Signore ora che il re d’Israele è uscito in campo per ricercare una pulce come si insegue una pernice sui monti».
<p>21 Saul rispose: «Ho peccato! Ritorna Davide figlio mio! Non ti farò più del male perché la mia vita oggi è stata tanto preziosa ai tuoi occhi. Ho agito da sciocco e mi sono completamente ingannato».
<p>22 Rispose Davide: «Ecco la lancia del re: passi qui uno dei servitori e la prenda!
<p>23 Il Signore renderà a ciascuno secondo la sua giustizia e la sua fedeltà dal momento che oggi il Signore ti aveva messo nelle mie mani e non ho voluto stendere la mano sul consacrato del Signore.
<p>24 Ed ecco come è stata preziosa oggi la tua vita ai miei occhi così sia preziosa la mia vita agli occhi del Signore ed egli mi liberi da ogni angustia».
<p>25 Saul rispose a Davide: «Benedetto tu sia Davide, figlio mio. Certo in ciò che farai avrai piena riuscita». Davide andò per la sua strada e Saul tornò alla sua dimora.
<h4>27</h4>
<p>1 Davide pensò: «Certo un giorno o l’altro sarò tolto di mezzo per mano di Saul. Non ho miglior via d’uscita che cercare scampo nella terra dei Filistei; Saul rinuncerà a ricercarmi in tutto il territorio d’Israele e sfuggirò alle sue mani».
<p>2 Così Davide si alzò e si portò con i seicento uomini che aveva con sé presso Achis figlio di Maoc re di Gat.
<p>3 Davide rimase presso Achis a Gat lui e i suoi uomini ciascuno con la famiglia; Davide con le due mogli Achinòam di Izreèl e Abigàil già moglie di Nabal di Carmel.
<p>4 Fu riferito a Saul che Davide era fuggito a Gat e non lo cercò più .
<p>5 Davide disse ad Achis: «Se ho trovato grazia ai tuoi occhi mi sia concesso un luogo in una città della campagna dove io possa abitare. Perché dovrà stare il tuo servo presso di te nella tua città regale?».
<p>6 E Achis quello stesso giorno gli diede Siklag. Per questo Siklag è rimasta ai re di Giuda fino ad oggi.
<p>7 La durata del soggiorno di Davide nella campagna dei Filistei fu di un anno e quattro mesi.
<p>8 Davide e i suoi uomini partivano a fare razzie contro i Ghesuriti i Ghirziti e gli Amaleciti: questi abitano da sempre il territorio che si estende in direzione di Sur fino alla terra d’Egitto.
<p>9 Davide batteva quel territorio e non lasciava in vita né uomo né donna; prendeva greggi e armenti asini e cammelli e vesti poi tornava indietro e andava da Achis.
<p>10 Quando Achis chiedeva: «Dove avete fatto razzie oggi?» Davide rispondeva: «Contro il Negheb di Giuda contro il Negheb degli Ieracmeeliti contro il Negheb dei Keniti».
<p>11 Davide non lasciava in vita né uomo né donna da portare a Gat pensando: «Non vorrei che riferissero contro di noi: “Così ha fatto Davide”». Tale fu la sua norma finché dimorò nella campagna dei Filistei.
<p>12 Achis si fidò di Davide pensando: «Si è proprio reso odioso al suo popolo Israele e così sarà per sempre mio servo».
<h4>28</h4>
<p>1 In quei giorni i Filistei radunarono l’esercito per combattere contro Israele e Achis disse a Davide: «Tieni bene a mente che devi uscire in campo con me insieme con i tuoi uomini».
<p>2 Davide rispose ad Achis: «Tu sai già quello che farà il tuo servo». Achis disse: «Bene! Ti faccio per sempre mia guardia del corpo».
<p>3 Samuele era morto e tutto Israele aveva fatto il lamento su di lui; poi l’avevano seppellito a Rama sua città. Saul aveva bandito dalla terra i negromanti e gli indovini.
<p>4 I Filistei si radunarono e andarono a porre il campo a Sunem. Saul radunò tutto Israele e si accampò sul Gèlboe.
<p>5 Quando Saul vide il campo dei Filistei ebbe paura e il suo cuore tremò.
<p>6 Saul consultò il Signore e il Signore non gli rispose, né attraverso i sogni né mediante gli <i>urìm</i> né per mezzo dei profeti.
<p>7 Allora Saul disse ai suoi ministri: «Cercatemi una negromante perché voglio andare a consultarla». I suoi ministri gli risposero: «Vi è una negromante a Endor».
<p>8 Saul si camuffò si travestì e partì con due uomini. Arrivò da quella donna di notte. Disse: «Pratica per me la divinazione mediante uno spirito. èvocami colui che ti dirò».
<p>9 La donna gli rispose: «Tu sai bene quello che ha fatto Saul: ha eliminato dalla terra i negromanti e gli indovini. Perché dunque tendi un tranello alla mia vita per uccidermi?».
<p>10 Saul le giurò per il Signore: «Per la vita del Signore non avrai alcuna colpa per questa faccenda».
<p>11 Ella disse: «Chi devo evocarti?». Rispose: «èvocami Samuele».
<p>12 La donna vide Samuele e proruppe in un forte grido e disse a Saul: «Perché mi hai ingannata? Tu sei Saul!».
<p>13 Le rispose il re: «Non aver paura! Che cosa vedi?». La donna disse a Saul: «Vedo un essere divino che sale dalla terra».
<p>14 Le domandò: «Che aspetto ha?». Rispose: «è un uomo anziano che sale ed è avvolto in un mantello». Saul comprese che era veramente Samuele e s’inginocchiò con la faccia a terra e si prostrò.
<p>15 Allora Samuele disse a Saul: «Perché mi hai disturbato evocandomi?». Saul rispose: «Sono in grande angustia. I Filistei mi muovono guerra e Dio si è allontanato da me: non mi ha più risposto né attraverso i profeti né attraverso i sogni; perciò ti ho chiamato perché tu mi manifesti quello che devo fare».
<p>16 Samuele rispose: «Perché mi vuoi consultare quando il Signore si è allontanato da te ed è divenuto tuo nemico?
<p>17 Il Signore ha fatto quello che ha detto per mezzo mio. Il Signore ha strappato da te il regno e l’ha dato a un altro a Davide.
<p>18 Poiché non hai ascoltato la voce del Signore e non hai dato corso all'ardore della sua ira contro Amalèk per questo il Signore ti ha trattato oggi in questo modo.
<p>19 Il Signore metterà Israele insieme con te nelle mani dei Filistei. Domani tu e i tuoi figli sarete con me; il Signore metterà anche le schiere d’Israele in mano ai Filistei».
<p>20 All’istante Saul cadde a terra lungo disteso pieno di terrore per le parole di Samuele; inoltre era già senza forze perché non aveva mangiato nulla tutto quel giorno e tutta quella notte.
<p>21 Allora la donna si accostò a Saul e vedendolo sconvolto gli disse: «Ecco la tua serva ha ascoltato la tua voce. Ho esposto al pericolo la mia vita per ascoltare la parola che tu mi hai detto.
<p>22 Ma ora ascolta anche tu la voce della tua serva. Voglio darti un pezzo di pane: mangia e così riprenderai le forze perché devi rimetterti in viaggio».
<p>23 Egli rifiutava e diceva: «Non mangio». Ma i suoi servi insieme alla donna lo costrinsero ed egli ascoltò la loro voce. Si alzò da terra e sedette sul letto.
<p>24 La donna aveva in casa un vitello da ingrasso; si affrettò a ucciderlo poi prese la farina la impastò e gli fece cuocere pani azzimi.
<p>25 Mise tutto davanti a Saul e ai suoi servi. Essi mangiarono poi si alzarono e partirono quella stessa notte.
<h4>29</h4>
<p>1 I Filistei avevano concentrato tutte le schiere ad Afek mentre gli Israeliti erano accampati presso la sorgente che si trova in Izreèl.
<p>2 I prìncipi dei Filistei marciavano con le loro centinaia e le loro migliaia. Davide e i suoi uomini marciavano nella retroguardia con Achis.
<p>3 I capi dei Filistei domandarono: «Che cosa fanno questi Ebrei?». Achis rispose ai capi dei Filistei: «Non è forse costui Davide servo di Saul re d’Israele? è stato con me un anno o due e non ho trovato in lui nulla da ridire dal giorno che è capitato qui fino ad oggi».
<p>4 I capi dei Filistei si irritarono tutti contro di lui e gli intimarono: «Rimanda quest’uomo: torni al luogo che gli hai assegnato. Non venga con noi in guerra perché non diventi nostro avversario durante il combattimento. Come riacquisterà costui il favore del suo signore se non con le teste di questi uomini?
<p>5 Non è costui quel Davide a cui cantavano tra le danze dicendo:<br/> “Ha ucciso Saul i suoi mille<br/> e Davide i suoi diecimila”?».
<p>6 Achis chiamò Davide e gli disse: «Per la vita del Signore tu sei retto e io vedrei bene che tu vada e venga con le mie schiere perché non ho trovato in te alcun male da quando sei arrivato fino ad oggi. Ma non sei gradito agli occhi dei prìncipi.
<p>7 Quindi torna e va’ in pace così non farai cosa sgradita agli occhi dei prìncipi dei Filistei».
<p>8 Rispose Davide ad Achis: «Che cosa ho fatto e che cosa hai trovato nel tuo servo da quando sono stato alla tua presenza fino ad oggi perché io non possa venire a combattere contro i nemici del re mio signore?».
<p>9 Rispose Achis a Davide: «So bene che tu mi sei prezioso come un messaggero di Dio; ma i capi dei Filistei mi hanno detto: “Non deve venire con noi a combattere”.
<p>10 àlzati dunque domani mattina con i servi del tuo signore che sono venuti con te. Alzatevi presto e allo spuntar del giorno partite».
<p>11 Il mattino dopo Davide e i suoi uomini si alzarono presto e partirono tornando nel territorio dei Filistei. I Filistei salirono a Izreèl.
<h4>30</h4>
<p>1 Quando Davide e i suoi uomini arrivarono a Siklag il terzo giorno gli Amaleciti avevano fatto una razzia nel Negheb e a Siklag. Avevano distrutto Siklag appiccandole il fuoco.
<p>2 Avevano fatto prigioniere le donne e quanti vi erano piccoli e grandi; non avevano ucciso nessuno ma li avevano presi e portati via.
<p>3 Tornò dunque Davide e gli uomini che erano con lui alla città che era in preda alle fiamme; le loro donne i loro figli e le loro figlie erano stati condotti via prigionieri.
<p>4 Davide e la sua gente alzarono la voce e piansero finché ne ebbero forza.
<p>5 Le due mogli di Davide Achinòam di Izreèl e Abigàil già moglie di Nabal di Carmel erano state condotte via prigioniere.
<p>6 Davide fu in grande angustia perché la gente parlava di lapidarlo. Tutti avevano l’animo esasperato ciascuno per i suoi figli e le sue figlie. Ma Davide ritrovò forza e coraggio nel Signore suo Dio.
<p>7 Allora Davide disse al sacerdote Ebiatàr figlio di Achimèlec: «Portami l’<i>efod</i>». Ebiatàr portò l’<i>efod</i> a Davide.
<p>8 Davide consultò il Signore e chiese: «Devo inseguire questa banda? La raggiungerò?». Gli rispose: «Insegui perché certamente raggiungerai e libererai i prigionieri».
<p>9 Davide e i seicento uomini che erano con lui partirono e giunsero al torrente di Besor dove quelli rimasti indietro si fermarono.
<p>10 Davide continuò l’inseguimento con quattrocento uomini: si fermarono invece duecento uomini che erano troppo affaticati per passare il torrente di Besor.
<p>11 Trovarono nella campagna un Egiziano e lo portarono a Davide. Gli diedero da mangiare pane e gli diedero da bere acqua.
<p>12 Gli diedero anche una schiacciata di fichi secchi e due grappoli di uva passa. Mangiò e si rianimò perché non aveva preso cibo e non aveva bevuto acqua da tre giorni e tre notti.
<p>13 Davide gli domandò: «A chi appartieni tu e di dove sei?». Rispose: «Sono un giovane egiziano schiavo di un Amalecita. Il mio padrone mi ha abbandonato perché tre giorni fa mi sono ammalato.
<p>14 Noi abbiamo fatto razzia nel Negheb dei Cretei, in quello di Giuda e nel Negheb di Caleb e abbiamo appiccato il fuoco a Siklag».
<p>15 Davide gli disse: «Vuoi guidarmi verso quella banda?». Rispose: «Giurami per Dio che non mi ucciderai e non mi riconsegnerai al mio padrone e ti condurrò da quella banda».
<p>16 Così fece da guida ed ecco erano sparsi sulla distesa di quella regione a mangiare e a bere e a far festa con tutto l’ingente bottino che avevano preso dal territorio dei Filistei e dal territorio di Giuda.
<p>17 Davide li colpì dalle prime luci dell’alba fino alla sera del giorno dopo e non sfuggì alcuno di loro se non quattrocento giovani che montarono sui cammelli e fuggirono.
<p>18 Davide liberò tutti coloro che gli Amaleciti avevano preso e liberò anche le sue due mogli.
<p>19 Non mancò nessuno tra loro né piccolo né grande, né figli né figlie né la preda né ogni altra cosa che era stata presa loro: Davide recuperò tutto.
<p>20 Davide prese tutte le greggi e le mandrie; spingevano davanti a lui questo bestiame e gridavano: «Questo è il bottino di Davide».
<p>21 Davide poi raggiunse i duecento uomini che essendo troppo sfiniti per seguirlo aveva fatto rimanere al torrente di Besor. Essi andarono incontro a Davide e a tutta la sua gente: Davide con la truppa si avvicinò e domandò loro come stavano.
<p>22 Ma tutti i cattivi e gli scellerati tra gli uomini che erano andati con Davide si misero a dire: «Poiché non sono venuti con noi non si dia loro niente della preda che abbiamo ricavato eccetto le mogli e i figli di ciascuno: li conducano via e se ne vadano».
<p>23 Davide rispose: «Non fate così fratelli miei con quello che il Signore ci ha dato salvandoci tutti e mettendo nelle nostre mani quella banda che era venuta contro di noi.
<p>24 Chi vorrà ascoltarvi in questa proposta? Perché quale è la parte di chi scende a battaglia tale è la parte di chi resta ai bagagli: insieme faranno le parti».
<p>25 Da quel giorno in poi stabilì questo come regola e norma in Israele fino ad oggi.
<p>26 Quando arrivò a Siklag Davide mandò parte del bottino agli anziani di Giuda, suoi amici con queste parole: «Eccovi un dono proveniente dal bottino dei nemici del Signore». Ne inviò
<p>27 a quelli di Betel,<br/> a quelli di Ramot-Negheb,<br/> a quelli di Iattir,
<p>28 a quelli di Aroèr,<br/> a quelli di Sifmot,<br/> a quelli di Estemòa,
<p>29 a quelli di Racal,<br/> a quelli delle città degli Ieracmeeliti,<br/> a quelli delle città dei Keniti,
<p>30 a quelli di Corma,<br/> a quelli di Bor-Asan,<br/> a quelli di Atac,
<p>31 a quelli di Ebron<br/> e a quelli di tutti i luoghi per cui era passato Davide con i suoi uomini.
<h4>31</h4>
<p>1 I Filistei attaccarono Israele ma gli uomini d’Israele fuggirono davanti ai Filistei e caddero trafitti sul monte Gèlboe.
<p>2 I Filistei si strinsero attorno a Saul e ai suoi figli e colpirono a morte Giònata Abinadàb e Malchisù a figli di Saul.
<p>3 La battaglia si concentrò intorno a Saul: gli arcieri lo presero di mira con gli archi ed egli fu ferito gravemente dagli arcieri.
<p>4 Allora Saul disse al suo scudiero: «Sfodera la spada e trafiggimi prima che vengano quegli incirconcisi a trafiggermi e a schernirmi». Ma lo scudiero non volle perché era troppo spaventato. Allora Saul prese la spada e vi si gettò sopra.
<p>5 Quando lo scudiero vide che Saul era morto si gettò anche lui sulla sua spada e morì con lui.
<p>6 Così morirono insieme in quel giorno Saul e i suoi tre figli lo scudiero e anche tutti i suoi uomini.
<p>7 Quando gli Israeliti che erano dall’altra parte della valle e quelli che erano oltre il Giordano videro che gli uomini d’Israele erano in fuga e che erano morti Saul e i suoi figli abbandonarono le loro città e fuggirono. Vennero i Filistei e vi si stabilirono.
<p>8 Il giorno dopo i Filistei vennero a spogliare i cadaveri e trovarono Saul e i suoi tre figli caduti sul monte Gèlboe.
<p>9 Essi gli tagliarono la testa lo spogliarono delle armi e mandarono a dare il felice annuncio in giro nella terra dei Filistei ai templi dei loro idoli e al popolo.
<p>10 Deposero le sue armi nel tempio di Astarte e appesero il suo corpo alle mura di Bet-Sean.
<p>11 Gli abitanti di Iabes di Gàlaad vennero a sapere quello che i Filistei avevano fatto a Saul.
<p>12 Tutti i guerrieri si mossero: viaggiarono tutta la notte e presero il corpo di Saul e i corpi dei suoi figli dalle mura di Bet-Sean li portarono a Iabes e qui li bruciarono.
<p>13 Poi presero le loro ossa le seppellirono sotto il tamerisco che è a Iabes e fecero digiuno per sette giorni.
