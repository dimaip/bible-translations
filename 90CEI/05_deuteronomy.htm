<h4>1</h4>
<p>1 Queste sono le parole che Mosè rivolse a tutto Israele oltre il Giordano nel deserto, nell’Araba di fronte a Suf tra Paran Tofel Laban Caseròt e Di-Zaab.
<p>2 Vi sono undici giornate di cammino dall’Oreb per la via del monte Seir fino a Kades-Barnea.
<p>3 Nel quarantesimo anno l’undicesimo mese il primo giorno del mese Mosè riferì agli Israeliti quanto il Signore gli aveva ordinato per loro
<p>4 dopo avere sconfitto Sicon re degli Amorrei che abitava a Chesbon e Og re di Basan che abitava ad Astaròt a Edrei.
<p>5 Oltre il Giordano nella terra di Moab Mosè cominciò a spiegare questa legge:
<p>6 «Il Signore nostro Dio ci ha parlato sull’Oreb e ci ha detto: “Avete dimorato abbastanza su questa montagna;
<p>7 voltatevi levate l’accampamento e dirigetevi verso le montagne degli Amorrei e verso tutte le regioni vicine: l’Araba le montagne la Sefela il Negheb la costa del mare - che è la terra dei Cananei e del Libano - fino al grande fiume il fiume Eufrate.
<p>8 Ecco io ho posto davanti a voi la terra. Entrate e prendete possesso della terra che il Signore aveva giurato ai vostri padri ad Abramo a Isacco e a Giacobbe di dar loro e alla loro stirpe dopo di loro”.
<p>9 In quel tempo io vi ho parlato e vi ho detto: “Io non posso da solo sostenere il peso di tutti voi.
<p>10 Il Signore vostro Dio vi ha moltiplicati ed eccovi numerosi come le stelle del cielo.
<p>11 Il Signore Dio dei vostri padri vi aumenterà mille volte di più e vi benedirà come vi ha promesso.
<p>12 Ma come posso io da solo portare il vostro peso il vostro carico e le vostre liti?
<p>13 Sceglietevi nelle vostre tribù uomini saggi, intelligenti e stimati e io li costituirò vostri capi”.
<p>14 Voi mi rispondeste: “Va bene ciò che dici di fare”.
<p>15 Allora presi i capi delle vostre tribù uomini saggi e stimati e li stabilii sopra di voi come capi: capi di migliaia capi di centinaia, capi di cinquantine capi di decine e come scribi per le vostre tribù .
<p>16 In quel tempo diedi quest’ordine ai vostri giudici: “Ascoltate le cause dei vostri fratelli e decidete con giustizia fra un uomo e suo fratello o lo straniero che sta presso di lui.
<p>17 Nei vostri giudizi non avrete riguardi personali darete ascolto al piccolo come al grande; non temerete alcun uomo poiché il giudizio appartiene a Dio; le cause troppo difficili per voi le presenterete a me e io le ascolterò”.
<p>18 In quel tempo io vi ordinai tutte le cose che dovevate fare.
<p>19 Poi partimmo dall’Oreb e attraversammo tutto quel deserto grande e spaventoso che avete visto dirigendoci verso le montagne degli Amorrei come il Signore nostro Dio ci aveva ordinato e giungemmo a Kades-Barnea.
<p>20 Allora vi dissi: “Siete arrivati presso la montagna degli Amorrei che il Signore nostro Dio sta per darci.
<p>21 Ecco il Signore tuo Dio ti ha posto la terra dinanzi: entra prendine possesso come il Signore Dio dei tuoi padri ti ha detto; non temere e non ti scoraggiare!”.
<p>22 Voi tutti vi accostaste a me e diceste: “Mandiamo innanzi a noi uomini che esplorino la terra e ci riferiscano sul cammino per il quale dovremo procedere e sulle città nelle quali dovremo entrare”.
<p>23 La proposta mi piacque e scelsi dodici uomini tra voi uno per tribù .
<p>24 Quelli si incamminarono salirono verso i monti giunsero alla valle di Escol ed esplorarono il paese.
<p>25 Presero con le loro mani dei frutti della terra ce li portarono e ci fecero questa relazione dicendo: “Buona è la terra che il Signore nostro Dio sta per darci”.
<p>26 Ma voi non voleste entrarvi e vi ribellaste all’ordine del Signore vostro Dio;
<p>27 mormoraste nelle vostre tende e diceste: “Il Signore ci odia per questo ci ha fatto uscire dalla terra d’Egitto per darci in mano agli Amorrei e sterminarci.
<p>28 Dove possiamo andare noi? I nostri fratelli ci hanno scoraggiati dicendo: Quella gente è più grande e più alta di noi le città sono grandi e fortificate fino al cielo; abbiamo visto là perfino dei figli degli Anakiti”.
<p>29 Allora vi dissi: “Non spaventatevi e non abbiate paura di loro.
<p>30 Il Signore vostro Dio che vi precede egli stesso combatterà per voi come insieme a voi ha fatto sotto i vostri occhi in Egitto
<p>31 e nel deserto dove hai visto come il Signore, tuo Dio ti ha portato come un uomo porta il proprio figlio per tutto il cammino che avete fatto finché siete arrivati qui”.
<p>32 Nonostante questo non aveste fiducia nel Signore vostro Dio,
<p>33 che andava innanzi a voi nel cammino per cercarvi un luogo dove porre l’accampamento: di notte nel fuoco per mostrarvi la via dove andare e di giorno nella nube.
<p>34 Il Signore udì il suono delle vostre parole si adirò e giurò:
<p>35 “Nessuno degli uomini di questa generazione malvagia vedrà la buona terra che ho giurato di dare ai vostri padri
<p>36 se non Caleb figlio di Iefunnè. Egli la vedrà e a lui e ai suoi figli darò la terra su cui ha camminato perché ha pienamente seguito il Signore”.
<p>37 Anche contro di me si adirò il Signore per causa vostra e disse: “Neanche tu vi entrerai
<p>38 ma vi entrerà Giosuè figlio di Nun che sta al tuo servizio; incoraggialo perché egli la metterà in possesso d'Israele.
<p>39 Anche i vostri bambini dei quali avevate detto che sarebbero divenuti oggetto di preda e i vostri figli che oggi non conoscono né il bene né il male essi vi entreranno; a loro la darò ed essi la possederanno.
<p>40 Ma voi tornate indietro e incamminatevi verso il deserto in direzione del Mar Rosso”.
<p>41 Allora voi mi rispondeste: “Abbiamo peccato contro il Signore! Saliremo e combatteremo come il Signore nostro Dio ci ha ordinato”. Ognuno di voi cinse le armi e presumeste di salire verso la montagna.
<p>42 Il Signore mi disse: “Ordina loro: Non salite e non combattete perché io non sono in mezzo a voi e sarete sconfitti davanti ai vostri nemici”.
<p>43 Io ve lo dissi ma voi non mi ascoltaste; anzi vi ribellaste all’ordine del Signore foste presuntuosi e saliste verso i monti.
<p>44 Allora gli Amorrei che abitano quella montagna uscirono contro di voi vi inseguirono come fanno le api e vi batterono in Seir fino a Corma.
<p>45 Voi tornaste e piangeste davanti al Signore; ma il Signore non diede ascolto alla vostra voce e non vi porse l’orecchio.
<p>46 Così rimaneste a Kades molti giorni per tutto il tempo in cui vi siete rimasti.
<h4>2</h4>
<p>1 Allora tornammo indietro e ci incamminammo verso il deserto in direzione del Mar Rosso come il Signore mi aveva detto e per lungo tempo girammo intorno alla montagna di Seir.
<p>2 Il Signore mi disse:
<p>3 “Avete girato abbastanza intorno a questa montagna; volgetevi verso settentrione.
<p>4 Da’ quest’ordine al popolo: Voi state per passare i confini dei figli di Esaù vostri fratelli che dimorano in Seir; essi avranno paura di voi ma state molto attenti:
<p>5 non muovete loro guerra perché della loro terra io non vi darò neppure quanto ne può calcare la pianta di un piede; infatti ho dato la montagna di Seir in proprietà a Esaù .
<p>6 Comprerete da loro con denaro le vettovaglie che mangerete e comprerete da loro con denaro anche l’acqua che berrete
<p>7 perché il Signore tuo Dio ti ha benedetto in ogni lavoro delle tue mani ti ha seguito nel tuo viaggio attraverso questo grande deserto. Il Signore tuo Dio è stato con te in questi quarant’anni e non ti è mancato nulla”.
<p>8 Allora passammo oltre i nostri fratelli i figli di Esaù che abitano in Seir lungo la via dell’Araba per Elat ed Esion-Ghèber. Poi piegammo e avanzammo in direzione del deserto di Moab.
<p>9 Il Signore mi disse: “Non attaccare Moab e non gli muovere guerra perché io non ti darò nulla da possedere nella sua terra; infatti ho dato Ar ai figli di Lot come loro proprietà”.
<p>10 Prima vi abitavano gli Emìm popolo grande numeroso alto di statura come gli Anakiti.
<p>11 Erano anch’essi considerati Refaìm come gli Anakiti ma i Moabiti li chiamavano Emìm.
<p>12 Anche in Seir prima abitavano gli Urriti ma i figli di Esaù li scacciarono li distrussero e si stabilirono al posto loro come ha fatto Israele nella terra che possiede e che il Signore gli ha dato.
<p>13 “Ora alzatevi e attraversate il torrente Zered!”. E attraversammo il torrente Zered.
<p>14 La durata del nostro cammino da Kades-Barnea al passaggio del torrente Zered fu di trentotto anni finché tutta quella generazione di uomini atti alla guerra scomparve dall’accampamento come il Signore aveva loro giurato.
<p>15 Anche la mano del Signore era stata contro di loro per sterminarli dall’accampamento fino ad annientarli.
<p>16 Quando da mezzo al popolo scomparvero per morte tutti quegli uomini atti alla guerra,
<p>17 il Signore mi disse:
<p>18 “Oggi tu stai per attraversare i confini di Moab ad Ar
<p>19 e ti avvicinerai agli Ammoniti. Non li attaccare e non muover loro guerra, perché io non ti darò nessun possesso nella terra degli Ammoniti; infatti l’ho data in proprietà ai figli di Lot”.
<p>20 Anche questa terra era reputata terra dei Refaìm: prima vi abitavano i Refaìm e gli Ammoniti li chiamavano Zamzummìm
<p>21 popolo grande numeroso alto di statura come gli Anakiti; ma il Signore li aveva distrutti davanti agli Ammoniti che li avevano scacciati e si erano stabiliti al loro posto.
<p>22 Allo stesso modo il Signore aveva fatto per i figli di Esaù che abitano in Seir quando distrusse gli Urriti davanti a loro; essi li scacciarono e si stabilirono al loro posto e vi sono rimasti fino ad oggi.
<p>23 Anche gli Avviti che dimoravano in villaggi fino a Gaza furono distrutti dai Caftoriti usciti da Caftor i quali si stabilirono al loro posto.
<p>24 “Alzatevi levate l’accampamento e attraversate il torrente Arnon; ecco io metto in tuo potere Sicon l’Amorreo re di Chesbon e la sua terra; comincia a prenderne possesso e muovigli guerra.
<p>25 Da quest'oggi comincerò a incutere paura e terrore di te nei popoli che sono sotto tutti i cieli così che all’udire la tua fama tremeranno e saranno presi da spavento dinanzi a te”.
<p>26 Allora mandai messaggeri dal deserto di Kedemòt a Sicon re di Chesbon con parole di pace per dirgli:
<p>27 “Lasciami passare nella tua terra; io camminerò per la strada maestra senza volgermi né a destra né a sinistra.
<p>28 Tu mi venderai per denaro le vettovaglie che mangerò e mi darai per denaro l’acqua che berrò permettimi solo il transito,
<p>29 come mi hanno permesso i figli di Esaù che abitano in Seir e i Moabiti che abitano ad Ar finché io abbia passato il Giordano verso la terra che il Signore nostro Dio sta per darci”.
<p>30 Ma Sicon re di Chesbon non volle lasciarci passare perché il Signore, tuo Dio gli aveva reso inflessibile lo spirito e ostinato il cuore per metterlo nelle tue mani come appunto è oggi.
<p>31 Il Signore mi disse: “Vedi ho cominciato a mettere in tuo potere Sicon e la sua terra; da’ inizio alla conquista impadronendoti della sua terra”.
<p>32 Allora Sicon uscì contro di noi con tutta la sua gente per darci battaglia a Iaas.
<p>33 Il Signore nostro Dio ce lo consegnò e noi sconfiggemmo lui i suoi figli e tutta la sua gente.
<p>34 In quel tempo prendemmo tutte le sue città e votammo allo sterminio ogni città, uomini donne e bambini; non vi lasciammo alcun superstite.
<p>35 Soltanto prelevammo per noi come preda il bestiame e le spoglie delle città che avevamo preso.
<p>36 Da Aroèr che è sulla riva del torrente Arnon e dalla città che è nella valle fino a Gàlaad non ci fu città che fosse inaccessibile per noi: il Signore nostro Dio le mise tutte in nostro potere.
<p>37 Ma non ti avvicinasti alla terra degli Ammoniti a tutta la riva del torrente Iabbok alle città delle montagne a tutti i luoghi che il Signore nostro Dio ci aveva proibito.
<h4>3</h4>
<p>1 Poi piegammo e salimmo per la via di Basan. Og re di Basan con tutta la sua gente ci venne incontro per darci battaglia a Edrei.
<p>2 Il Signore mi disse: “Non lo temere perché io lo do in tuo potere lui tutta la sua gente e il suo territorio; trattalo come hai trattato Sicon re degli Amorrei che abitava a Chesbon”.
<p>3 Così il Signore nostro Dio mise in nostro potere anche Og re di Basan con tutta la sua gente; noi lo sconfiggemmo così che non gli rimase più superstite alcuno.
<p>4 Gli prendemmo in quel tempo tutte le sue città non ci fu città che noi non prendessimo loro: sessanta città tutta la regione di Argob il regno di Og in Basan
<p>5 - tutte queste città erano fortificate con alte mura porte e sbarre - senza contare le città aperte che erano molto numerose.
<p>6 Noi le votammo allo sterminio come avevamo fatto con Sicon re di Chesbon: votammo allo sterminio ogni città uomini donne e bambini.
<p>7 Ma prelevammo per noi come preda il bestiame e le spoglie delle città.
<p>8 In quel tempo prendemmo ai due re degli Amorrei la terra che è oltre il Giordano dal torrente Arnon al monte Ermon
<p>9 - quelli di Sidone chiamano Sirion l’Ermon mentre gli Amorrei lo chiamano Senir -
<p>10 tutte le città della pianura tutto Gàlaad tutto Basan fino a Salca e a Edrei città del regno di Og in Basan.
<p>11 Perché Og re di Basan era rimasto l’unico superstite dei Refaìm. Ecco, il suo letto un letto di ferro non è forse a Rabbà degli Ammoniti? è lungo nove cubiti e largo quattro secondo il cubito di un uomo.
<p>12 In quel tempo prendemmo possesso di questa terra da Aroèr sul torrente Arnon fino a metà della montagna di Gàlaad: diedi le sue città ai Rubeniti e ai Gaditi.
<p>13 Alla metà della tribù di Manasse diedi il resto di Gàlaad e tutto il regno di Og in Basan tutta la regione di Argob con tutto Basan che si chiamava terra dei Refaìm.
<p>14 Iair figlio di Manasse prese tutta la regione di Argob sino ai confini dei Ghesuriti e dei Maacatiti e chiamò con il suo nome i villaggi di Basan che anche oggi si chiamano villaggi di Iair.
<p>15 A Machir assegnai Gàlaad.
<p>16 Ai Rubeniti e ai Gaditi diedi da Gàlaad fino al torrente Arnon - fino alla metà del torrente che serve di confine - e fino al torrente Iabbok frontiera degli Ammoniti
<p>17 inoltre l’Araba e il Giordano; il territorio va da Chinneret fino al mare dell’Araba cioè il Mar Morto sotto le pendici del Pisga a oriente.
<p>18 In quel tempo io vi diedi quest’ordine: “Il Signore vostro Dio vi ha dato questo paese in proprietà. Voi tutti uomini vigorosi passerete armati alla testa degli Israeliti vostri fratelli.
<p>19 Soltanto le vostre mogli i vostri fanciulli e il vostro bestiame - so che di bestiame ne avete molto - rimarranno nelle città che vi ho dato
<p>20 finché il Signore abbia dato una dimora tranquilla ai vostri fratelli come ha fatto per voi e prendano anch’essi possesso della terra che il Signore vostro Dio sta per dare a loro oltre il Giordano. Poi ciascuno tornerà nel territorio che io vi ho assegnato”.
<p>21 In quel tempo diedi anche a Giosuè quest’ordine: “I tuoi occhi hanno visto quanto il Signore vostro Dio ha fatto a questi due re; lo stesso farà il Signore a tutti i regni nei quali tu stai per entrare.
<p>22 Non li temete perché lo stesso Signore vostro Dio, combatte per voi”.
<p>23 In quel tempo io supplicai il Signore dicendo:
<p>24 “Signore Dio tu hai cominciato a mostrare al tuo servo la tua grandezza e la tua mano potente; quale altro Dio infatti in cielo o sulla terra può fare opere e prodigi come i tuoi?
<p>25 Permetti che io passi al di là e veda la bella terra che è oltre il Giordano e questi bei monti e il Libano”.
<p>26 Ma il Signore si adirò contro di me per causa vostra e non mi esaudì. Il Signore mi disse: “Basta non aggiungere più una parola su questo argomento.
<p>27 Sali sulla cima del Pisga volgi lo sguardo a occidente a settentrione a mezzogiorno e a oriente e contempla con gli occhi; perché tu non attraverserai questo Giordano.
<p>28 Trasmetti i tuoi ordini a Giosuè rendilo intrepido e incoraggialo perché lui lo attraverserà alla testa di questo popolo e metterà Israele in possesso della terra che vedrai”.
<p>29 Così ci fermammo nella valle di fronte a Bet-Peor.
<h4>4</h4>
<p>1 Ora Israele ascolta le leggi e le norme che io vi insegno affinché le mettiate in pratica perché viviate ed entriate in possesso della terra che il Signore Dio dei vostri padri sta per darvi.
<p>2 Non aggiungerete nulla a ciò che io vi comando e non ne toglierete nulla; ma osserverete i comandi del Signore vostro Dio che io vi prescrivo.
<p>3 I vostri occhi videro ciò che il Signore fece a Baal-Peor: come il Signore tuo Dio abbia sterminato in mezzo a te quanti avevano seguito Baal-Peor;
<p>4 ma voi che vi manteneste fedeli al Signore vostro Dio siete oggi tutti in vita.
<p>5 Vedete io vi ho insegnato leggi e norme come il Signore mio Dio mi ha ordinato perché le mettiate in pratica nella terra in cui state per entrare per prenderne possesso.
<p>6 Le osserverete dunque e le metterete in pratica perché quella sarà la vostra saggezza e la vostra intelligenza agli occhi dei popoli i quali udendo parlare di tutte queste leggi diranno: “Questa grande nazione è il solo popolo saggio e intelligente”.
<p>7 Infatti quale grande nazione ha gli dèi così vicini a sé come il Signore nostro Dio è vicino a noi ogni volta che lo invochiamo?
<p>8 E quale grande nazione ha leggi e norme giuste come è tutta questa legislazione che io oggi vi do?
<p>9 Ma bada a te e guardati bene dal dimenticare le cose che i tuoi occhi hanno visto non ti sfuggano dal cuore per tutto il tempo della tua vita: le insegnerai anche ai tuoi figli e ai figli dei tuoi figli.
<p>10 Il giorno in cui sei comparso davanti al Signore tuo Dio sull’Oreb il Signore mi disse: “Radunami il popolo e io farò loro udire le mie parole perché imparino a temermi per tutti i giorni della loro vita sulla terra e le insegnino ai loro figli”.
<p>11 Voi vi avvicinaste e vi fermaste ai piedi del monte; il monte ardeva con il fuoco che si innalzava fino alla sommità del cielo fra tenebre nuvole e oscurità.
<p>12 Il Signore vi parlò dal fuoco; voi udivate il suono delle parole ma non vedevate alcuna figura: vi era soltanto una voce.
<p>13 Egli vi annunciò la sua alleanza che vi comandò di osservare cioè le dieci parole e le scrisse su due tavole di pietra.
<p>14 In quella circostanza il Signore mi ordinò di insegnarvi leggi e norme perché voi le metteste in pratica nella terra in cui state per entrare per prenderne possesso.
<p>15 State bene in guardia per la vostra vita: poiché non vedeste alcuna figura quando il Signore vi parlò sull’Oreb dal fuoco
<p>16 non vi corrompete dunque e non fatevi l’immagine scolpita di qualche idolo la figura di maschio o di femmina
<p>17 la figura di qualunque animale che è sopra la terra la figura di un uccello che vola nei cieli
<p>18 la figura di una bestia che striscia sul suolo la figura di un pesce che vive nelle acque sotto la terra.
<p>19 Quando alzi gli occhi al cielo e vedi il sole la luna le stelle e tutto l’esercito del cielo tu non lasciarti indurre a prostrarti davanti a quelle cose e a servirle; cose che il Signore tuo Dio ha dato in sorte a tutti i popoli che sono sotto tutti i cieli.
<p>20 Voi invece il Signore vi ha presi vi ha fatti uscire dal crogiuolo di ferro dall’Egitto perché foste per lui come popolo di sua proprietà quale oggi siete.
<p>21 Il Signore si adirò contro di me per causa vostra e giurò che io non avrei attraversato il Giordano e non sarei entrato nella buona terra che il Signore tuo Dio sta per darti in eredità.
<p>22 Difatti io morirò in questa terra senza attraversare il Giordano; ma voi lo attraverserete e possederete quella buona terra.
<p>23 Guardatevi dal dimenticare l’alleanza che il Signore vostro Dio ha stabilito con voi e dal farvi alcuna immagine scolpita di qualunque cosa riguardo alla quale il Signore tuo Dio ti ha dato un comando
<p>24 perché il Signore tuo Dio è fuoco divoratore un Dio geloso.
<p>25 Quando avrete generato figli e nipoti e sarete invecchiati nella terra se vi corromperete, se vi farete un’immagine scolpita di qualunque cosa se farete ciò che è male agli occhi del Signore tuo Dio per irritarlo
<p>26 io chiamo oggi a testimone contro di voi il cielo e la terra: voi certo scomparirete presto dalla terra in cui state per entrare per prenderne possesso attraversando il Giordano. Voi non vi rimarrete lunghi giorni ma sarete tutti sterminati.
<p>27 Il Signore vi disperderà fra i popoli e non resterete che un piccolo numero fra le nazioni dove il Signore vi condurrà.
<p>28 Là servirete a dèi fatti da mano d’uomo di legno e di pietra i quali non vedono non mangiano non odorano.
<p>29 Ma di là cercherai il Signore, tuo Dio e lo troverai se lo cercherai con tutto il cuore e con tutta l’anima.
<p>30 Nella tua disperazione tutte queste cose ti accadranno; negli ultimi giorni però tornerai al Signore tuo Dio e ascolterai la sua voce
<p>31 poiché il Signore tuo Dio è un Dio misericordioso, non ti abbandonerà e non ti distruggerà non dimenticherà l’alleanza che ha giurato ai tuoi padri.
<p>32 Interroga pure i tempi antichi che furono prima di te: dal giorno in cui Dio creò l’uomo sulla terra e da un’estremità all’altra dei cieli vi fu mai cosa grande come questa e si udì mai cosa simile a questa?
<p>33 Che cioè un popolo abbia udito la voce di Dio parlare dal fuoco come l’hai udita tu e che rimanesse vivo?
<p>34 O ha mai tentato un dio di andare a scegliersi una nazione in mezzo a un’altra con prove segni prodigi e battaglie con mano potente e braccio teso e grandi terrori come fece per voi il Signore vostro Dio in Egitto, sotto i tuoi occhi?
<p>35 Tu sei stato fatto spettatore di queste cose perché tu sappia che il Signore è Dio e che non ve n’è altri fuori di lui.
<p>36 Dal cielo ti ha fatto udire la sua voce per educarti; sulla terra ti ha mostrato il suo grande fuoco e tu hai udito le sue parole che venivano dal fuoco.
<p>37 Poiché ha amato i tuoi padri ha scelto la loro discendenza dopo di loro e ti ha fatto uscire dall’Egitto con la sua presenza e con la sua grande potenza,
<p>38 scacciando dinanzi a te nazioni più grandi e più potenti di te facendoti entrare nella loro terra e dandotene il possesso com'è oggi.
<p>39 Sappi dunque oggi e medita bene nel tuo cuore che il Signore è Dio lassù nei cieli e quaggiù sulla terra: non ve n’è altro.
<p>40 Osserva dunque le sue leggi e i suoi comandi che oggi ti do, perché sia felice tu e i tuoi figli dopo di te e perché tu resti a lungo nel paese che il Signore, tuo Dio ti dà per sempre».
<p>41 In quel tempo Mosè scelse tre città oltre il Giordano a oriente,
<p>42 perché servissero di asilo all’omicida che avesse ucciso il suo prossimo involontariamente senza averlo odiato prima perché potesse aver salva la vita rifugiandosi in una di quelle città.
<p>43 Esse furono Beser nel deserto sull’altopiano per i Rubeniti, Ramot in Gàlaad per i Gaditi e Golan in Basan per i Manassiti.
<p>44 Questa è la legge che Mosè espose agli Israeliti.
<p>45 Queste sono le istruzioni le leggi e le norme che Mosè diede agli Israeliti quando furono usciti dall’Egitto
<p>46 oltre il Giordano nella valle di fronte a Bet-Peor nella terra di Sicon, re degli Amorrei che abitava a Chesbon e che Mosè e gli Israeliti sconfissero quando furono usciti dall’Egitto.
<p>47 Essi avevano preso possesso della terra di lui e del paese di Og re di Basan - due re Amorrei che stavano oltre il Giordano a oriente -
<p>48 da Aroèr che è sulla riva del torrente Arnon fino al monte Sirion cioè l’Ermon,
<p>49 con tutta l’Araba oltre il Giordano a oriente fino al mare dell’Araba sotto le pendici del Pisga.
<h4>5</h4>
<p>1 Mosè convocò tutto Israele e disse loro: «Ascolta Israele le leggi e le norme che oggi io proclamo ai vostri orecchi: imparatele e custoditele per metterle in pratica.
<p>2 Il Signore nostro Dio ha stabilito con noi un’alleanza sull’Oreb.
<p>3 Il Signore non ha stabilito quest’alleanza con i nostri padri ma con noi che siamo qui oggi tutti vivi.
<p>4 Il Signore sul monte vi ha parlato dal fuoco faccia a faccia,
<p>5 mentre io stavo tra il Signore e voi per riferirvi la parola del Signore perché voi avevate paura di quel fuoco e non eravate saliti sul monte. Egli disse:
<p>6 “Io sono il Signore tuo Dio che ti ho fatto uscire dalla terra d'Egitto dalla condizione servile.
<p>7 Non avrai altri dèi di fronte a me.
<p>8 Non ti farai idolo né immagine alcuna di quanto è lassù nel cielo né di quanto è quaggiù sulla terra né di quanto è nelle acque sotto la terra.
<p>9 Non ti prostrerai davanti a loro e non li servirai. Perché io il Signore tuo Dio, sono un Dio geloso che punisce la colpa dei padri nei figli fino alla terza e alla quarta generazione per coloro che mi odiano
<p>10 ma che dimostra la sua bontà fino a mille generazioni per quelli che mi amano e osservano i miei comandamenti.
<p>11 Non pronuncerai invano il nome del Signore tuo Dio perché il Signore non lascia impunito chi pronuncia il suo nome invano.
<p>12 Osserva il giorno del sabato per santificarlo come il Signore tuo Dio ti ha comandato.
<p>13 Sei giorni lavorerai e farai ogni tuo lavoro;
<p>14 ma il settimo giorno è il sabato in onore del Signore tuo Dio: non farai alcun lavoro né tu né tuo figlio, né tua figlia né il tuo schiavo né la tua schiava né il tuo bue né il tuo asino né il tuo bestiame né il forestiero che dimora presso di te perché il tuo schiavo e la tua schiava si riposino come te.
<p>15 Ricòrdati che sei stato schiavo nella terra d’Egitto e che il Signore tuo Dio ti ha fatto uscire di là con mano potente e braccio teso; perciò il Signore tuo Dio ti ordina di osservare il giorno del sabato.
<p>16 Onora tuo padre e tua madre come il Signore tuo Dio ti ha comandato perché si prolunghino i tuoi giorni e tu sia felice nel paese che il Signore tuo Dio ti dà.
<p>17 Non ucciderai.
<p>18 Non commetterai adulterio.
<p>19 Non ruberai.
<p>20 Non pronuncerai testimonianza menzognera contro il tuo prossimo.
<p>21 Non desidererai la moglie del tuo prossimo. Non bramerai la casa del tuo prossimo né il suo campo né il suo schiavo né la sua schiava né il suo bue né il suo asino, né alcuna cosa che appartenga al tuo prossimo”.
<p>22 Sul monte il Signore disse con voce possente queste parole a tutta la vostra assemblea in mezzo al fuoco alla nube e all’oscurità. Non aggiunse altro. Le scrisse su due tavole di pietra e me le diede.
<p>23 Quando udiste la voce in mezzo alle tenebre mentre il monte era tutto in fiamme i vostri capitribù e i vostri anziani si avvicinarono tutti a me
<p>24 e dissero: “Ecco il Signore nostro Dio ci ha mostrato la sua gloria e la sua grandezza e noi abbiamo udito la sua voce dal fuoco; oggi abbiamo visto che Dio può parlare con l’uomo e l’uomo restare vivo.
<p>25 Ma ora perché dovremmo morire? Questo grande fuoco infatti ci consumerà. Se continuiamo a udire ancora la voce del Signore nostro Dio moriremo.
<p>26 Chi infatti tra tutti i mortali ha udito come noi la voce del Dio vivente parlare dal fuoco ed è rimasto vivo?
<p>27 Accòstati tu e ascolta tutto ciò che il Signore nostro Dio dirà. Tu ci riferirai tutto ciò che il Signore nostro Dio ti avrà detto: noi lo ascolteremo e lo faremo”.
<p>28 Il Signore udì il suono delle vostre parole mentre mi parlavate e mi disse: “Ho udito le parole che questo popolo ti ha rivolto. Tutto ciò che hanno detto va bene.
<p>29 Oh se avessero sempre un tal cuore da temermi e da osservare tutti i miei comandi per essere felici loro e i loro figli per sempre!
<p>30 Va’ e di’ loro: Tornate alle vostre tende.
<p>31 Ma tu resta qui con me e io ti detterò tutti i comandi tutte le leggi e le norme che dovrai insegnare loro perché le mettano in pratica nella terra che io sto per dare loro in possesso”.
<p>32 Abbiate cura perciò di fare come il Signore vostro Dio vi ha comandato. Non deviate né a destra né a sinistra;
<p>33 camminate in tutto e per tutto per la via che il Signore vostro Dio vi ha prescritto perché viviate e siate felici e rimaniate a lungo nella terra di cui avrete il possesso.
<h4>6</h4>
<p>1 Questi sono i comandi le leggi e le norme che il Signore vostro Dio ha ordinato di insegnarvi perché li mettiate in pratica nella terra in cui state per entrare per prenderne possesso;
<p>2 perché tu tema il Signore tuo Dio osservando per tutti i giorni della tua vita tu, il tuo figlio e il figlio del tuo figlio tutte le sue leggi e tutti i suoi comandi che io ti do e così si prolunghino i tuoi giorni.
<p>3 Ascolta o Israele e bada di metterli in pratica perché tu sia felice e diventiate molto numerosi nella terra dove scorrono latte e miele come il Signore Dio dei tuoi padri ti ha detto.
<p>4 Ascolta Israele: il Signore è il nostro Dio unico è il Signore.
<p>5 Tu amerai il Signore tuo Dio con tutto il cuore con tutta l’anima e con tutte le forze.
<p>6 Questi precetti che oggi ti do ti stiano fissi nel cuore.
<p>7 Li ripeterai ai tuoi figli ne parlerai quando ti troverai in casa tua quando camminerai per via quando ti coricherai e quando ti alzerai.
<p>8 Te li legherai alla mano come un segno ti saranno come un pendaglio tra gli occhi
<p>9 e li scriverai sugli stipiti della tua casa e sulle tue porte.
<p>10 Quando il Signore tuo Dio ti avrà fatto entrare nella terra che ai tuoi padri Abramo Isacco e Giacobbe aveva giurato di darti con città grandi e belle che tu non hai edificato,
<p>11 case piene di ogni bene che tu non hai riempito cisterne scavate ma non da te vigne e oliveti che tu non hai piantato quando avrai mangiato e ti sarai saziato
<p>12 guàrdati dal dimenticare il Signore che ti ha fatto uscire dalla terra d’Egitto dalla condizione servile.
<p>13 Temerai il Signore tuo Dio lo servirai e giurerai per il suo nome.
<p>14 Non seguirete altri dèi divinità dei popoli che vi staranno attorno,
<p>15 perché il Signore tuo Dio che sta in mezzo a te è un Dio geloso; altrimenti l’ira del Signore tuo Dio si accenderà contro di te e ti farà scomparire dalla faccia della terra.
<p>16 Non tenterete il Signore vostro Dio come lo tentaste a Massa.
<p>17 Osserverete diligentemente i comandi del Signore vostro Dio le istruzioni e le leggi che ti ha date.
<p>18 Farai ciò che è giusto e buono agli occhi del Signore perché tu sia felice ed entri in possesso della buona terra che il Signore giurò ai tuoi padri di darti,
<p>19 dopo che egli avrà scacciato tutti i tuoi nemici davanti a te come il Signore ha promesso.
<p>20 Quando in avvenire tuo figlio ti domanderà: “Che cosa significano queste istruzioni queste leggi e queste norme che il Signore nostro Dio vi ha dato?”
<p>21 tu risponderai a tuo figlio: “Eravamo schiavi del faraone in Egitto e il Signore ci fece uscire dall’Egitto con mano potente.
<p>22 Il Signore operò sotto i nostri occhi segni e prodigi grandi e terribili contro l’Egitto contro il faraone e contro tutta la sua casa.
<p>23 Ci fece uscire di là per condurci nella terra che aveva giurato ai nostri padri di darci.
<p>24 Allora il Signore ci ordinò di mettere in pratica tutte queste leggi temendo il Signore nostro Dio così da essere sempre felici ed essere conservati in vita come appunto siamo oggi.
<p>25 La giustizia consisterà per noi nel mettere in pratica tutti questi comandi, davanti al Signore nostro Dio come ci ha ordinato”.
<h4>7</h4>
<p>1 Quando il Signore tuo Dio ti avrà introdotto nella terra in cui stai per entrare per prenderne possesso e avrà scacciato davanti a te molte nazioni: gli Ittiti i Gergesei gli Amorrei i Cananei i Perizziti gli Evei e i Gebusei sette nazioni più grandi e più potenti di te,
<p>2 quando il Signore tuo Dio le avrà messe in tuo potere e tu le avrai sconfitte tu le voterai allo sterminio. Con esse non stringerai alcuna alleanza e nei loro confronti non avrai pietà.
<p>3 Non costituirai legami di parentela con loro non darai le tue figlie ai loro figli e non prenderai le loro figlie per i tuoi figli
<p>4 perché allontanerebbero la tua discendenza dal seguire me per farli servire a dèi stranieri e l’ira del Signore si accenderebbe contro di voi e ben presto vi distruggerebbe.
<p>5 Ma con loro vi comporterete in questo modo: demolirete i loro altari spezzerete le loro stele taglierete i loro pali sacri brucerete i loro idoli nel fuoco.
<p>6 Tu infatti sei un popolo consacrato al Signore tuo Dio: il Signore tuo Dio ti ha scelto per essere il suo popolo particolare fra tutti i popoli che sono sulla terra.
<p>7 Il Signore si è legato a voi e vi ha scelti non perché siete più numerosi di tutti gli altri popoli - siete infatti il più piccolo di tutti i popoli -,
<p>8 ma perché il Signore vi ama e perché ha voluto mantenere il giuramento fatto ai vostri padri: il Signore vi ha fatti uscire con mano potente e vi ha riscattati liberandovi dalla condizione servile dalla mano del faraone re d’Egitto.
<p>9 Riconosci dunque il Signore tuo Dio: egli è Dio il Dio fedele che mantiene l’alleanza e la bontà per mille generazioni con coloro che lo amano e osservano i suoi comandamenti
<p>10 ma ripaga direttamente coloro che lo odiano, facendoli perire; non concede una dilazione a chi lo odia ma lo ripaga direttamente.
<p>11 Osserverai dunque mettendoli in pratica i comandi le leggi e le norme che oggi ti prescrivo.
<p>12 Se avrete dato ascolto a queste norme e se le avrete osservate e messe in pratica, il Signore tuo Dio conserverà per te l’alleanza e la bontà che ha giurato ai tuoi padri.
<p>13 Egli ti amerà ti benedirà ti moltiplicherà benedirà il frutto del tuo seno e il frutto del tuo suolo: il tuo frumento il tuo mosto e il tuo olio i parti delle tue vacche e i nati del tuo gregge nel paese che ha giurato ai tuoi padri di darti.
<p>14 Tu sarai benedetto più di tutti i popoli: non sarà sterile né il maschio né la femmina in mezzo a te e neppure in mezzo al tuo bestiame.
<p>15 Il Signore allontanerà da te ogni infermità e non manderà su di te alcuna di quelle funeste malattie d’Egitto che ben conoscesti ma le manderà a quanti ti odiano.
<p>16 Sterminerai dunque tutti i popoli che il Signore tuo Dio sta per consegnarti. Il tuo occhio non ne abbia compassione e non servire i loro dèi perché ciò è una trappola per te.
<p>17 Forse dirai in cuor tuo: “Queste nazioni sono più numerose di me; come potrò scacciarle?”.
<p>18 Non temerle! Ricòrdati di quello che il Signore tuo Dio fece al faraone e a tutti gli Egiziani:
<p>19 le grandi prove che hai visto con gli occhi i segni i prodigi la mano potente e il braccio teso con cui il Signore tuo Dio ti ha fatto uscire. Così farà il Signore tuo Dio a tutti i popoli dei quali hai timore.
<p>20 Anche i calabroni manderà contro di loro il Signore tuo Dio finché non siano periti quelli che saranno rimasti illesi o nascosti al tuo sguardo.
<p>21 Non tremare davanti a loro perché il Signore tuo Dio è in mezzo a te Dio grande e terribile.
<p>22 Il Signore tuo Dio scaccerà a poco a poco queste nazioni dinanzi a te: tu non le potrai distruggere in fretta altrimenti le bestie selvatiche si moltiplicherebbero a tuo danno;
<p>23 ma il Signore tuo Dio le metterà in tuo potere e le getterà in grande spavento finché siano distrutte.
<p>24 Ti metterà nelle mani i loro re e tu farai perire i loro nomi sotto il cielo; nessuno potrà resisterti finché tu le abbia distrutte.
<p>25 Darai alle fiamme le sculture dei loro dèi. Non bramerai e non prenderai per te l'argento e l'oro che le ricopre altrimenti ne resteresti come preso in trappola perché sono un abominio per il Signore tuo Dio.
<p>26 Non introdurrai un abominio in casa tua perché sarai come esso votato allo sterminio. Lo detesterai e lo avrai in abominio perché è votato allo sterminio.
<h4>8</h4>
<p>1 Abbiate cura di mettere in pratica tutti i comandi che oggi vi do perché viviate, diveniate numerosi ed entriate in possesso della terra che il Signore ha giurato di dare ai vostri padri.
<p>2 Ricòrdati di tutto il cammino che il Signore tuo Dio ti ha fatto percorrere in questi quarant’anni nel deserto per umiliarti e metterti alla prova per sapere quello che avevi nel cuore se tu avresti osservato o no i suoi comandi.
<p>3 Egli dunque ti ha umiliato ti ha fatto provare la fame poi ti ha nutrito di manna che tu non conoscevi e che i tuoi padri non avevano mai conosciuto per farti capire che l’uomo non vive soltanto di pane ma che l’uomo vive di quanto esce dalla bocca del Signore.
<p>4 Il tuo mantello non ti si è logorato addosso e il tuo piede non si è gonfiato durante questi quarant’anni.
<p>5 Riconosci dunque in cuor tuo che come un uomo corregge il figlio così il Signore tuo Dio corregge te.
<p>6 Osserva i comandi del Signore tuo Dio camminando nelle sue vie e temendolo,
<p>7 perché il Signore tuo Dio sta per farti entrare in una buona terra: terra di torrenti di fonti e di acque sotterranee che scaturiscono nella pianura e sulla montagna;
<p>8 terra di frumento di orzo di viti di fichi e di melograni; terra di ulivi di olio e di miele;
<p>9 terra dove non mangerai con scarsità il pane dove non ti mancherà nulla; terra dove le pietre sono ferro e dai cui monti scaverai il rame.
<p>10 Mangerai sarai sazio e benedirai il Signore tuo Dio a causa della buona terra che ti avrà dato.
<p>11 Guàrdati bene dal dimenticare il Signore tuo Dio così da non osservare i suoi comandi le sue norme e le sue leggi che oggi io ti prescrivo.
<p>12 Quando avrai mangiato e ti sarai saziato quando avrai costruito belle case e vi avrai abitato
<p>13 quando avrai visto il tuo bestiame grosso e minuto moltiplicarsi accrescersi il tuo argento e il tuo oro e abbondare ogni tua cosa,
<p>14 il tuo cuore non si inorgoglisca in modo da dimenticare il Signore tuo Dio che ti ha fatto uscire dalla terra d’Egitto dalla condizione servile;
<p>15 che ti ha condotto per questo deserto grande e spaventoso luogo di serpenti velenosi e di scorpioni terra assetata senz’acqua; che ha fatto sgorgare per te l’acqua dalla roccia durissima;
<p>16 che nel deserto ti ha nutrito di manna sconosciuta ai tuoi padri per umiliarti e per provarti per farti felice nel tuo avvenire.
<p>17 Guàrdati dunque dal dire nel tuo cuore: “La mia forza e la potenza della mia mano mi hanno acquistato queste ricchezze”.
<p>18 Ricòrdati invece del Signore tuo Dio perché egli ti dà la forza per acquistare ricchezze al fine di mantenere come fa oggi, l’alleanza che ha giurato ai tuoi padri.
<p>19 Ma se tu dimenticherai il Signore tuo Dio e seguirai altri dèi e li servirai e ti prostrerai davanti a loro io attesto oggi contro di voi che certo perirete!
<p>20 Perirete come le nazioni che il Signore sta per far perire davanti a voi se non avrete dato ascolto alla voce del Signore vostro Dio.
<h4>9</h4>
<p>1 Ascolta Israele! Oggi tu stai per attraversare il Giordano per andare a conquistare nazioni più grandi e più potenti di te città grandi e fortificate fino al cielo,
<p>2 un popolo grande e alto di statura i figli degli Anakiti che tu conosci e dei quali hai sentito dire: “Chi mai può resistere ai figli di Anak?”.
<p>3 Sappi dunque oggi che il Signore tuo Dio passerà davanti a te come fuoco divoratore li distruggerà e li abbatterà davanti a te. Tu li scaccerai e li distruggerai rapidamente come il Signore ti ha detto.
<p>4 Quando il Signore tuo Dio li avrà scacciati davanti a te non pensare: “A causa della mia giustizia il Signore mi ha fatto entrare in possesso di questa terra”. è invece per la malvagità di queste nazioni che il Signore le scaccia davanti a te.
<p>5 No tu non entri in possesso della loro terra a causa della tua giustizia né a causa della rettitudine del tuo cuore; ma il Signore tuo Dio scaccia quelle nazioni davanti a te per la loro malvagità e per mantenere la parola che il Signore ha giurato ai tuoi padri ad Abramo a Isacco e a Giacobbe.
<p>6 Sappi dunque che non a causa della tua giustizia il Signore tuo Dio ti dà il possesso di questa buona terra; anzi tu sei un popolo di dura cervice.
<p>7 Ricòrdati non dimenticare come hai provocato all’ira il Signore tuo Dio nel deserto. Da quando usciste dalla terra d’Egitto fino al vostro arrivo in questo luogo siete stati ribelli al Signore.
<p>8 All’Oreb provocaste l’ira del Signore; il Signore si adirò contro di voi fino a volere la vostra distruzione.
<p>9 Quando io salii sul monte a prendere le tavole di pietra le tavole dell’alleanza che il Signore aveva stabilito con voi rimasi sul monte quaranta giorni e quaranta notti senza mangiare pane né bere acqua.
<p>10 Il Signore mi diede le due tavole di pietra scritte dal dito di Dio sulle quali stavano tutte le parole che il Signore vi aveva detto sul monte in mezzo al fuoco il giorno dell’assemblea.
<p>11 Alla fine dei quaranta giorni e delle quaranta notti il Signore mi diede le due tavole di pietra le tavole dell’alleanza.
<p>12 Poi il Signore mi disse: “àlzati scendi in fretta di qui perché il tuo popolo che hai fatto uscire dall’Egitto si è traviato; si sono presto allontanati dalla via che io avevo loro indicata: si sono fatti un idolo di metallo fuso”.
<p>13 Il Signore mi aggiunse: “Io ho visto questo popolo; ecco è un popolo di dura cervice.
<p>14 Lasciami fare: io li distruggerò e cancellerò il loro nome sotto i cieli e farò di te una nazione più potente e più grande di loro”.
<p>15 Così io mi volsi e scesi dal monte. Il monte bruciava nelle fiamme. Le due tavole dell’alleanza erano nelle mie mani.
<p>16 Guardai ed ecco avevate peccato contro il Signore vostro Dio. Avevate fatto per voi un vitello di metallo fuso: avevate ben presto lasciato la via che il Signore vi aveva prescritto.
<p>17 Allora afferrai le due tavole, le gettai con le mie mani le spezzai sotto i vostri occhi
<p>18 e mi prostrai davanti al Signore. Come avevo fatto la prima volta per quaranta giorni e per quaranta notti non mangiai pane né bevvi acqua a causa del grande peccato che avevate commesso facendo ciò che è male agli occhi del Signore per provocarlo.
<p>19 Io avevo paura di fronte all’ira e al furore di cui il Signore era acceso contro di voi al punto di volervi distruggere. Ma il Signore mi esaudì anche quella volta.
<p>20 Anche contro Aronne il Signore si era fortemente adirato al punto di volerlo far perire. In quell’occasione io pregai anche per Aronne.
<p>21 Poi presi l’oggetto del vostro peccato il vitello che avevate fatto lo bruciai nel fuoco lo feci a pezzi frantumandolo finché fosse ridotto in polvere e buttai quella polvere nel torrente che scende dal monte.
<p>22 Anche a Taberà a Massa e a Kibrot-Taavà voi provocaste il Signore.
<p>23 Quando il Signore volle farvi partire da Kades-Barnea dicendo: “Entrate e prendete in possesso la terra che vi do” voi vi ribellaste all’ordine del Signore vostro Dio non aveste fede in lui e non obbediste alla sua voce.
<p>24 Siete stati ribelli al Signore da quando vi ho conosciuto.
<p>25 Io stetti prostrato davanti al Signore per quaranta giorni e per quaranta notti, perché il Signore aveva minacciato di distruggervi.
<p>26 Pregai il Signore e dissi: “Signore Dio non distruggere il tuo popolo la tua eredità che hai riscattato nella tua grandezza, che hai fatto uscire dall’Egitto con mano potente.
<p>27 Ricòrdati dei tuoi servi Abramo Isacco e Giacobbe; non guardare alla caparbietà di questo popolo e alla sua malvagità e al suo peccato
<p>28 perché la terra da dove ci hai fatto uscire non dica: Poiché il Signore non era in grado di introdurli nella terra che aveva loro promesso e poiché li odiava li ha fatti uscire di qui per farli morire nel deserto.
<p>29 Al contrario essi sono il tuo popolo la tua eredità che tu hai fatto uscire dall’Egitto con grande potenza e con il tuo braccio teso”.
<h4>10</h4>
<p>1 In quel tempo il Signore mi disse: “Tàgliati due tavole di pietra simili alle prime e sali da me sul monte. Costruisci anche un’arca di legno.
<p>2 Io scriverò su quelle tavole le parole che erano sulle prime che tu hai spezzato e tu le metterai nell’arca”.
<p>3 Io feci dunque un’arca di legno d’acacia e tagliai due tavole di pietra simili alle prime; poi salii sul monte con le due tavole in mano.
<p>4 Il Signore scrisse su quelle tavole come era stato scritto la prima volta cioè le dieci parole che il Signore aveva promulgato per voi sul monte in mezzo al fuoco il giorno dell’assemblea. Il Signore me le consegnò.
<p>5 Allora mi voltai scesi dal monte e collocai le tavole nell’arca che avevo fatto. Là restarono come il Signore mi aveva ordinato.
<p>6 Poi gli Israeliti partirono dai pozzi di Bene-Iaakàn per Moserà. Là morì Aronne e là fu sepolto. Al suo posto divenne sacerdote suo figlio Eleàzaro.
<p>7 Di là partirono alla volta di Gudgoda e da Gudgoda alla volta di Iotbata terra ricca di torrenti d’acqua.
<p>8 In quel tempo il Signore prescelse la tribù di Levi per portare l’arca dell’alleanza del Signore per stare davanti al Signore per servirlo e per benedire nel suo nome come avviene fino ad oggi.
<p>9 Perciò Levi non ha parte né eredità con i suoi fratelli: il Signore è la sua eredità come gli aveva detto il Signore tuo Dio.
<p>10 Io ero rimasto sul monte come la prima volta quaranta giorni e quaranta notti. Il Signore mi esaudì anche questa volta: il Signore non ha voluto distruggerti.
<p>11 Poi il Signore mi disse: “àlzati mettiti in cammino alla testa del tuo popolo: entrino nella terra che giurai ai loro padri di dare loro e ne prendano possesso”.
<p>12 Ora Israele che cosa ti chiede il Signore tuo Dio se non che tu tema il Signore tuo Dio, che tu cammini per tutte le sue vie che tu lo ami che tu serva il Signore tuo Dio con tutto il cuore e con tutta l’anima
<p>13 che tu osservi i comandi del Signore e le sue leggi che oggi ti do per il tuo bene?
<p>14 Ecco al Signore tuo Dio appartengono i cieli i cieli dei cieli la terra e quanto essa contiene.
<p>15 Ma il Signore predilesse soltanto i tuoi padri li amò e dopo di loro ha scelto fra tutti i popoli la loro discendenza cioè voi come avviene oggi.
<p>16 Circoncidete dunque il vostro cuore ostinato e non indurite più la vostra cervice;
<p>17 perché il Signore vostro Dio è il Dio degli dèi il Signore dei signori il Dio grande forte e terribile che non usa parzialità e non accetta regali,
<p>18 rende giustizia all’orfano e alla vedova ama il forestiero e gli dà pane e vestito.
<p>19 Amate dunque il forestiero perché anche voi foste forestieri nella terra d’Egitto.
<p>20 Temi il Signore tuo Dio servilo restagli fedele e giura nel suo nome.
<p>21 Egli è la tua lode egli è il tuo Dio che ha fatto per te quelle cose grandi e tremende che i tuoi occhi hanno visto.
<p>22 I tuoi padri scesero in Egitto in numero di settanta persone; ora il Signore tuo Dio ti ha reso numeroso come le stelle del cielo.
<h4>11</h4>
<p>1 Ama dunque il Signore tuo Dio e osserva ogni giorno le sue prescrizioni: le sue leggi le sue norme e i suoi comandi.
<p>2 Oggi voi - non parlo ai vostri figli che non hanno conosciuto né hanno visto le lezioni del Signore vostro Dio - riconoscete la sua grandezza la sua mano potente il suo braccio teso
<p>3 i suoi portenti le opere che ha fatto in mezzo all’Egitto contro il faraone re d’Egitto e contro la sua terra;
<p>4 ciò che ha fatto all’esercito d’Egitto ai suoi cavalli e ai suoi carri come ha fatto rifluire su di loro le acque del Mar Rosso quando essi vi inseguivano e come il Signore li ha distrutti per sempre;
<p>5 ciò che ha fatto per voi nel deserto fino al vostro arrivo in questo luogo;
<p>6 ciò che ha fatto a Datan e ad Abiràm figli di Eliàb figlio di Ruben, quando la terra spalancò la bocca e li inghiottì con le loro famiglie le loro tende e quanto a loro apparteneva in mezzo a tutto Israele.
<p>7 Davvero i vostri occhi hanno visto le grandi cose che il Signore ha operato.
<p>8 Osserverete dunque tutti i comandi che oggi vi do perché siate forti e possiate conquistare la terra che state per invadere al fine di possederla
<p>9 e perché restiate a lungo nel paese che il Signore ha giurato di dare ai vostri padri e alla loro discendenza: terra dove scorrono latte e miele.
<p>10 Certamente la terra in cui stai per entrare per prenderne possesso non è come la terra d’Egitto da cui siete usciti e dove gettavi il tuo seme e poi lo irrigavi con il tuo piede come fosse un orto di erbaggi;
<p>11 ma la terra che andate a prendere in possesso è una terra di monti e di valli beve l’acqua della pioggia che viene dal cielo:
<p>12 è una terra della quale il Signore tuo Dio ha cura e sulla quale si posano sempre gli occhi del Signore tuo Dio dal principio dell’anno sino alla fine.
<p>13 Ora se obbedirete diligentemente ai comandi che oggi vi do amando il Signore vostro Dio e servendolo con tutto il cuore e con tutta l’anima
<p>14 io darò alla vostra terra la pioggia al suo tempo: la pioggia d’autunno e la pioggia di primavera perché tu possa raccogliere il tuo frumento il tuo vino e il tuo olio.
<p>15 Darò anche erba al tuo campo per il tuo bestiame. Tu mangerai e ti sazierai.
<p>16 State in guardia perché il vostro cuore non si lasci sedurre e voi vi allontaniate servendo dèi stranieri e prostrandovi davanti a loro.
<p>17 Allora si accenderebbe contro di voi l’ira del Signore ed egli chiuderebbe il cielo non vi sarebbe più pioggia il suolo non darebbe più i suoi prodotti e voi perireste ben presto scomparendo dalla buona terra che il Signore sta per darvi.
<p>18 Porrete dunque nel cuore e nell’anima queste mie parole; ve le legherete alla mano come un segno e le terrete come un pendaglio tra gli occhi;
<p>19 le insegnerete ai vostri figli, parlandone quando sarai seduto in casa tua e quando camminerai per via quando ti coricherai e quando ti alzerai;
<p>20 le scriverai sugli stipiti della tua casa e sulle tue porte,
<p>21 perché siano numerosi i vostri giorni e i giorni dei vostri figli come i giorni del cielo sopra la terra nel paese che il Signore ha giurato ai vostri padri di dare loro.
<p>22 Certamente se osserverete con impegno tutti questi comandi che vi do e li metterete in pratica amando il Signore vostro Dio camminando in tutte le sue vie e tenendovi uniti a lui,
<p>23 il Signore scaccerà dinanzi a voi tutte quelle nazioni e voi v’impadronirete di nazioni più grandi e più potenti di voi.
<p>24 Ogni luogo che la pianta del vostro piede calcherà sarà vostro: i vostri confini si estenderanno dal deserto al Libano dal fiume il fiume Eufrate al mare occidentale.
<p>25 Nessuno potrà resistere a voi; il Signore vostro Dio come vi ha detto diffonderà la paura e il terrore di voi su tutta la terra che voi calpesterete.
<p>26 Vedete io pongo oggi davanti a voi benedizione e maledizione:
<p>27 la benedizione se obbedirete ai comandi del Signore vostro Dio che oggi vi do;
<p>28 la maledizione se non obbedirete ai comandi del Signore vostro Dio e se vi allontanerete dalla via che oggi vi prescrivo per seguire dèi stranieri che voi non avete conosciuto.
<p>29 Quando il Signore tuo Dio ti avrà introdotto nella terra in cui stai per entrare per prenderne possesso tu porrai la benedizione sul monte Garizìm e la maledizione sul monte Ebal.
<p>30 Questi monti non si trovano forse oltre il Giordano oltre la via verso occidente nella terra dei Cananei che abitano l’Araba di fronte a Gàlgala presso le Querce di Morè?
<p>31 Voi di fatto state per attraversare il Giordano per prendere possesso della terra che il Signore vostro Dio vi dà: voi la possederete e l’abiterete.
<p>32 Avrete cura di mettere in pratica tutte le leggi e le norme che oggi io pongo dinanzi a voi.
<h4>12</h4>
<p>1 Queste sono le leggi e le norme che avrete cura di mettere in pratica nella terra che il Signore Dio dei tuoi padri ti dà perché tu la possegga finché vivrete nel paese.
<p>2 Distruggerete completamente tutti i luoghi dove le nazioni che state per scacciare servono i loro dèi: sugli alti monti sui colli e sotto ogni albero verde.
<p>3 Demolirete i loro altari spezzerete le loro stele taglierete i loro pali sacri brucerete nel fuoco le statue dei loro dèi e cancellerete il loro nome da quei luoghi.
<p>4 Non farete così con il Signore vostro Dio
<p>5 ma lo cercherete nella sua dimora nel luogo che il Signore vostro Dio avrà scelto fra tutte le vostre tribù per stabilirvi il suo nome: là andrete.
<p>6 Là presenterete i vostri olocausti e i vostri sacrifici le vostre decime quello che le vostre mani avranno prelevato le vostre offerte votive e le vostre offerte spontanee e i primogeniti del vostro bestiame grosso e minuto;
<p>7 mangerete davanti al Signore vostro Dio e gioirete voi e le vostre famiglie per ogni opera riuscita delle vostre mani e di cui il Signore vostro Dio vi avrà benedetti.
<p>8 Non farete come facciamo oggi qui dove ognuno fa quanto gli sembra bene,
<p>9 perché ancora non siete giunti al luogo del riposo e nel possesso che il Signore, vostro Dio sta per darvi.
<p>10 Ma quando avrete attraversato il Giordano e abiterete nella terra che il Signore vostro Dio vi dà in eredità ed egli vi avrà messo al sicuro da tutti i vostri nemici che vi circondano e abiterete tranquilli
<p>11 allora porterete al luogo che il Signore vostro Dio avrà scelto per fissarvi la sede del suo nome quanto vi comando: i vostri olocausti e i vostri sacrifici le vostre decime quello che le vostre mani avranno prelevato e tutte le offerte scelte che avrete promesso come voto al Signore.
<p>12 Gioirete davanti al Signore vostro Dio voi i vostri figli le vostre figlie i vostri schiavi le vostre schiave e il levita che abiterà le vostre città perché non ha né parte né eredità in mezzo a voi.
<p>13 Guàrdati bene dall’offrire i tuoi olocausti in qualunque luogo avrai visto.
<p>14 Offrirai invece i tuoi olocausti nel luogo che il Signore avrà scelto in una delle tue tribù : là farai quanto ti comando.
<p>15 Ogni volta però che ne sentirai desiderio potrai uccidere animali e mangiarne la carne in tutte le tue città secondo la benedizione che il Signore ti avrà elargito. Ne potranno mangiare sia l'impuro che il puro come si fa della carne di gazzella e di cervo.
<p>16 Non ne mangerete però il sangue: lo spargerai per terra come acqua.
<p>17 Non potrai mangiare entro le tue città le decime del tuo frumento del tuo mosto del tuo olio né i primogeniti del tuo bestiame grosso e minuto né ciò che avrai consacrato per voto né le tue offerte spontanee né quello che le tue mani avranno prelevato.
<p>18 Davanti al Signore tuo Dio, nel luogo che il Signore tuo Dio avrà scelto mangerai tali cose tu il tuo figlio la tua figlia il tuo schiavo la tua schiava e il levita che abiterà le tue città gioirai davanti al Signore tuo Dio di ogni cosa a cui avrai messo mano.
<p>19 Guàrdati bene finché vivrai nel tuo paese dall’abbandonare il levita.
<p>20 Quando il Signore tuo Dio avrà allargato i tuoi confini come ti ha promesso e tu desiderando mangiare la carne dirai: “Vorrei mangiare la carne” potrai mangiare carne a tuo piacere.
<p>21 Se il luogo che il Signore tuo Dio, avrà scelto per stabilirvi il suo nome sarà lontano da te potrai ammazzare bestiame grosso e minuto che il Signore ti avrà dato come ti ho prescritto. Potrai mangiare entro le tue città a tuo piacere.
<p>22 Soltanto ne mangerete come si mangia la carne di gazzella e di cervo; ne potrà mangiare chi sarà impuro e chi sarà puro.
<p>23 Astieniti tuttavia dal mangiare il sangue perché il sangue è la vita; tu non devi mangiare la vita insieme con la carne.
<p>24 Non lo mangerai. Lo spargerai per terra come l’acqua.
<p>25 Non lo mangerai perché sia felice tu e i tuoi figli dopo di te: così avrai fatto ciò che è retto agli occhi del Signore.
<p>26 Ma quanto alle cose che avrai consacrato o promesso in voto le prenderai e andrai al luogo che il Signore avrà scelto
<p>27 e offrirai i tuoi olocausti, la carne e il sangue sull’altare del Signore tuo Dio. Il sangue delle altre tue vittime dovrà essere sparso sull’altare del Signore tuo Dio e tu ne mangerai la carne.
<p>28 Osserva e obbedisci a tutte queste cose che ti comando perché sia sempre felice tu e i tuoi figli dopo di te, quando avrai fatto ciò che è buono e retto agli occhi del Signore tuo Dio.
<p>29 Quando il Signore tuo Dio avrà distrutto davanti a te le nazioni di cui tu stai per prendere possesso quando le avrai conquistate e ti sarai stanziato nella loro terra,
<p>30 guàrdati bene dal lasciarti ingannare seguendo il loro esempio dopo che saranno state distrutte davanti a te e dal cercare i loro dèi dicendo: “Come servivano i loro dèi queste nazioni? Voglio fare così anch’io”.
<p>31 Non ti comporterai in tal modo riguardo al Signore tuo Dio; perché esse facevano per i loro dèi ciò che è abominevole per il Signore e ciò che egli detesta: bruciavano nel fuoco perfino i loro figli e le loro figlie in onore dei loro dèi.
<h4>13</h4>
<p>1 Osserverete per metterlo in pratica tutto ciò che vi comando: non vi aggiungerai nulla e nulla vi toglierai.
<p>2 Qualora sorga in mezzo a te un profeta o un sognatore che ti proponga un segno o un prodigio,
<p>3 e il segno e il prodigio annunciato succeda ed egli ti dica: “Seguiamo dèi stranieri che tu non hai mai conosciuto e serviamoli”
<p>4 tu non dovrai ascoltare le parole di quel profeta o di quel sognatore perché il Signore vostro Dio vi mette alla prova per sapere se amate il Signore vostro Dio con tutto il cuore e con tutta l’anima.
<p>5 Seguirete il Signore vostro Dio temerete lui osserverete i suoi comandi ascolterete la sua voce lo servirete e gli resterete fedeli.
<p>6 Quanto a quel profeta o a quel sognatore egli dovrà essere messo a morte perché ha proposto di abbandonare il Signore vostro Dio che vi ha fatto uscire dalla terra d’Egitto e ti ha riscattato dalla condizione servile per trascinarti fuori della via per la quale il Signore tuo Dio ti ha ordinato di camminare. Così estirperai il male in mezzo a te.
<p>7 Qualora il tuo fratello figlio di tuo padre o figlio di tua madre o il figlio o la figlia o la moglie che riposa sul tuo petto o l’amico che è come te stesso t’istighi in segreto, dicendo: “Andiamo serviamo altri dèi” dèi che né tu né i tuoi padri avete conosciuto
<p>8 divinità dei popoli che vi circondano vicini a te o da te lontani da un’estremità all’altra della terra
<p>9 tu non dargli retta non ascoltarlo. Il tuo occhio non ne abbia compassione: non risparmiarlo non coprire la sua colpa.
<p>10 Tu anzi devi ucciderlo: la tua mano sia la prima contro di lui per metterlo a morte; poi sarà la mano di tutto il popolo.
<p>11 Lapidalo e muoia perché ha cercato di trascinarti lontano dal Signore tuo Dio che ti ha fatto uscire dalla terra d’Egitto dalla condizione servile.
<p>12 Tutto Israele verrà a saperlo ne avrà timore e non commetterà in mezzo a te una tale azione malvagia.
<p>13 Qualora tu senta dire di una delle tue città che il Signore tuo Dio ti dà per abitarvi
<p>14 che uomini iniqui sono usciti in mezzo a te e hanno sedotto gli abitanti della loro città dicendo: “Andiamo serviamo altri dèi” dèi che voi non avete mai conosciuto
<p>15 tu farai le indagini investigherai interrogherai con cura. Se troverai che la cosa è vera che il fatto sussiste e che un tale abominio è stato realmente commesso in mezzo a te,
<p>16 allora dovrai passare a fil di spada gli abitanti di quella città la dovrai votare allo sterminio con quanto contiene e dovrai passare a fil di spada anche il suo bestiame.
<p>17 Poi radunerai tutto il bottino in mezzo alla piazza e brucerai nel fuoco la città e l’intero suo bottino sacrificio per il Signore tuo Dio. Diventerà una rovina per sempre e non sarà più ricostruita.
<p>18 Nulla di ciò che sarà votato allo sterminio si attaccherà alla tua mano perché il Signore desista dalla sua ira ardente ti conceda misericordia abbia misericordia di te e ti moltiplichi come ha giurato ai tuoi padri.
<p>19 Così tu ascolterai la voce del Signore tuo Dio: osservando tutti i suoi comandi che oggi ti do e facendo ciò che è retto agli occhi del Signore tuo Dio.
<h4>14</h4>
<p>1 Voi siete figli per il Signore vostro Dio: non vi farete incisioni e non vi raderete tra gli occhi per un morto.
<p>2 Tu sei infatti un popolo consacrato al Signore tuo Dio e il Signore ti ha scelto per essere il suo popolo particolare fra tutti i popoli che sono sulla terra.
<p>3 Non mangerai alcuna cosa abominevole.
<p>4 Questi sono gli animali che potrete mangiare: il bue la pecora e la capra;
<p>5 il cervo la gazzella il capriolo lo stambecco, l'antilope il bufalo e il camoscio.
<p>6 Potrete mangiare di ogni quadrupede che ha l’unghia bipartita divisa in due da una fessura e che rumina.
<p>7 Ma non mangerete quelli che ruminano soltanto o che hanno soltanto l’unghia bipartita divisa da una fessura: il cammello la lepre, l’iràce che ruminano ma non hanno l’unghia bipartita. Considerateli impuri.
<p>8 Anche il porco che ha l’unghia bipartita ma non rumina per voi è impuro. Non mangerete la loro carne e non toccherete i loro cadaveri.
<p>9 Fra tutti gli animali che vivono nelle acque potrete mangiare quelli che hanno pinne e squame;
<p>10 ma non mangerete nessuno di quelli che non hanno pinne e squame. Considerateli impuri.
<p>11 Potrete mangiare qualunque uccello puro
<p>12 ma delle seguenti specie non dovete mangiare: l’aquila l’avvoltoio e l’aquila di mare
<p>13 il nibbio e ogni specie di falco
<p>14 ogni specie di corvo
<p>15 lo struzzo la civetta il gabbiano e ogni specie di sparviero
<p>16 il gufo l’ibis il cigno
<p>17 il pellicano la fòlaga l’alcione
<p>18 la cicogna ogni specie di airone, l’ù pupa e il pipistrello.
<p>19 Considererete come impuro ogni insetto alato. Non ne mangiate.
<p>20 Potrete mangiare ogni uccello puro.
<p>21 Non mangerete alcuna bestia che sia morta di morte naturale; la darai al forestiero che risiede nelle tue città perché la mangi o la venderai a qualche straniero perché tu sei un popolo consacrato al Signore tuo Dio. Non farai cuocere un capretto nel latte di sua madre.
<p>22 Dovrai prelevare la decima da tutto il frutto della tua semente che il campo produce ogni anno.
<p>23 Mangerai davanti al Signore tuo Dio nel luogo dove avrà scelto di stabilire il suo nome la decima del tuo frumento del tuo mosto del tuo olio e i primi parti del tuo bestiame grosso e minuto perché tu impari a temere sempre il Signore tuo Dio.
<p>24 Ma se il cammino è troppo lungo per te e tu non puoi trasportare quelle decime perché è troppo lontano da te il luogo dove il Signore tuo Dio avrà scelto di stabilire il suo nome - perché il Signore, tuo Dio ti avrà benedetto -
<p>25 allora le convertirai in denaro e tenendolo in mano andrai al luogo che il Signore tuo Dio avrà scelto
<p>26 e lo impiegherai per comprarti quanto tu desideri: bestiame grosso o minuto vino bevande inebrianti o qualunque cosa di tuo gusto e mangerai davanti al Signore tuo Dio e gioirai tu e la tua famiglia.
<p>27 Il levita che abita le tue città non lo abbandonerai perché non ha parte né eredità con te.
<p>28 Alla fine di ogni triennio metterai da parte tutte le decime del tuo provento in quell'anno e le deporrai entro le tue porte.
<p>29 Il levita che non ha parte né eredità con te, il forestiero l’orfano e la vedova che abiteranno le tue città mangeranno e si sazieranno, perché il Signore tuo Dio ti benedica in ogni lavoro a cui avrai messo mano.
<h4>15</h4>
<p>1 Alla fine di ogni sette anni celebrerete la remissione.
<p>2 Ecco la norma di questa remissione: ogni creditore che detenga un pegno per un prestito fatto al suo prossimo lascerà cadere il suo diritto: non lo esigerà dal suo prossimo dal suo fratello poiché è stata proclamata la remissione per il Signore.
<p>3 Potrai esigerlo dallo straniero; ma quanto al tuo diritto nei confronti di tuo fratello lo lascerai cadere.
<p>4 Del resto non vi sarà alcun bisognoso in mezzo a voi; perché il Signore certo ti benedirà nella terra che il Signore tuo Dio, ti dà in possesso ereditario
<p>5 purché tu obbedisca fedelmente alla voce del Signore tuo Dio avendo cura di eseguire tutti questi comandi che oggi ti do.
<p>6 Quando il Signore tuo Dio ti benedirà come ti ha promesso tu farai prestiti a molte nazioni ma non prenderai nulla in prestito. Dominerai molte nazioni mentre esse non ti domineranno.
<p>7 Se vi sarà in mezzo a te qualche tuo fratello che sia bisognoso in una delle tue città nella terra che il Signore tuo Dio ti dà non indurirai il tuo cuore e non chiuderai la mano davanti al tuo fratello bisognoso
<p>8 ma gli aprirai la mano e gli presterai quanto occorre alla necessità in cui si trova.
<p>9 Bada bene che non ti entri in cuore questo pensiero iniquo: “è vicino il settimo anno l’anno della remissione” e il tuo occhio sia cattivo verso il tuo fratello bisognoso e tu non gli dia nulla: egli griderebbe al Signore contro di te e un peccato sarebbe su di te.
<p>10 Dagli generosamente e mentre gli doni il tuo cuore non si rattristi. Proprio per questo infatti il Signore tuo Dio ti benedirà in ogni lavoro e in ogni cosa a cui avrai messo mano.
<p>11 Poiché i bisognosi non mancheranno mai nella terra allora io ti do questo comando e ti dico: “Apri generosamente la mano al tuo fratello povero e bisognoso nella tua terra”.
<p>12 Se un tuo fratello ebreo o una ebrea si vende a te ti servirà per sei anni ma il settimo lo lascerai andare via da te libero.
<p>13 Quando lo lascerai andare via da te libero non lo rimanderai a mani vuote.
<p>14 Gli farai doni dal tuo gregge dalla tua aia e dal tuo torchio. Gli darai ciò di cui il Signore tuo Dio ti avrà benedetto.
<p>15 Ti ricorderai che sei stato schiavo nella terra d'Egitto e che il Signore tuo Dio ti ha riscattato; perciò io ti do oggi questo comando.
<p>16 Ma se egli ti dice: “Non voglio andarmene da te” perché ama te e la tua casa e sta bene presso di te
<p>17 allora prenderai la lesina gli forerai l’orecchio contro la porta ed egli ti sarà schiavo per sempre. Anche per la tua schiava farai così.
<p>18 Non ti sia grave lasciarlo andare libero perché ti ha servito sei anni e un mercenario ti sarebbe costato il doppio; così il Signore tuo Dio ti benedirà in ogni cosa che farai.
<p>19 Consacrerai al Signore tuo Dio ogni primogenito maschio che ti nascerà nel tuo bestiame grosso e minuto. Non metterai al lavoro il primo parto del tuo bestiame grosso e non toserai il primo parto del tuo bestiame minuto.
<p>20 Li mangerai ogni anno con la tua famiglia davanti al Signore, tuo Dio nel luogo che il Signore avrà scelto.
<p>21 Se l’animale ha qualche difetto, se è zoppo o cieco o ha qualunque altro grave difetto non lo sacrificherai al Signore tuo Dio.
<p>22 Lo mangerai entro le tue porte: l’impuro e il puro possono mangiarne senza distinzione, come si mangia la gazzella e il cervo.
<p>23 Solo non ne mangerai il sangue. Lo spargerai per terra come l’acqua.
<h4>16</h4>
<p>1 Osserva il mese di Abìb e celebra la Pasqua in onore del Signore tuo Dio, perché nel mese di Abìb il Signore tuo Dio ti ha fatto uscire dall’Egitto durante la notte.
<p>2 Immolerai la Pasqua al Signore tuo Dio: un sacrificio di bestiame grosso e minuto nel luogo che il Signore avrà scelto per stabilirvi il suo nome.
<p>3 Con la vittima non mangerai pane lievitato; con essa per sette giorni mangerai gli azzimi pane di afflizione perché sei uscito in fretta dalla terra d’Egitto. In questo modo ti ricorderai per tutto il tempo della tua vita del giorno in cui sei uscito dalla terra d’Egitto.
<p>4 Non si veda lievito presso di te entro tutti i tuoi confini per sette giorni né resti nulla fino al mattino della carne che avrai immolato la sera del primo giorno.
<p>5 Non potrai immolare la Pasqua in una qualsiasi città che il Signore tuo Dio sta per darti
<p>6 ma immolerai la Pasqua soltanto nel luogo che il Signore tuo Dio avrà scelto per fissarvi il suo nome. La immolerai alla sera al tramonto del sole nell’ora in cui sei uscito dall’Egitto.
<p>7 La farai cuocere e la mangerai nel luogo che il Signore tuo Dio avrà scelto. La mattina potrai andartene e tornare alle tue tende.
<p>8 Per sei giorni mangerai azzimi e il settimo giorno vi sarà una solenne assemblea per il Signore tuo Dio. Non farai alcun lavoro.
<p>9 Conterai sette settimane. Quando si metterà la falce nella messe comincerai a contare sette settimane
<p>10 e celebrerai la festa delle Settimane per il Signore tuo Dio offrendo secondo la tua generosità e nella misura in cui il Signore tuo Dio ti avrà benedetto.
<p>11 Gioirai davanti al Signore tuo Dio tu tuo figlio e tua figlia il tuo schiavo e la tua schiava il levita che abiterà le tue città il forestiero l’orfano e la vedova che saranno in mezzo a te nel luogo che il Signore tuo Dio avrà scelto per stabilirvi il suo nome.
<p>12 Ricòrdati che sei stato schiavo in Egitto: osserva e metti in pratica queste leggi.
<p>13 Celebrerai la festa delle Capanne per sette giorni quando raccoglierai il prodotto della tua aia e del tuo torchio.
<p>14 Gioirai in questa tua festa tu tuo figlio e tua figlia il tuo schiavo e la tua schiava e il levita il forestiero l’orfano e la vedova che abiteranno le tue città.
<p>15 Celebrerai la festa per sette giorni per il Signore tuo Dio nel luogo che avrà scelto il Signore perché il Signore tuo Dio ti benedirà in tutto il tuo raccolto e in tutto il lavoro delle tue mani e tu sarai pienamente felice.
<p>16 Tre volte all’anno ogni tuo maschio si presenterà davanti al Signore tuo Dio, nel luogo che egli avrà scelto: nella festa degli Azzimi nella festa delle Settimane e nella festa delle Capanne. Nessuno si presenterà davanti al Signore a mani vuote
<p>17 ma il dono di ciascuno sarà in misura della benedizione che il Signore tuo Dio ti avrà dato.
<p>18 Ti costituirai giudici e scribi in tutte le città che il Signore tuo Dio ti dà tribù per tribù essi giudicheranno il popolo con giuste sentenze.
<p>19 Non lederai il diritto non avrai riguardi personali e non accetterai regali perché il regalo acceca gli occhi dei saggi e corrompe le parole dei giusti.
<p>20 La giustizia e solo la giustizia seguirai per poter vivere e possedere la terra che il Signore tuo Dio sta per darti.
<p>21 Non pianterai alcun palo sacro di qualunque specie di legno accanto all’altare del Signore tuo Dio che tu hai costruito. Non erigerai alcuna stele che il Signore tuo Dio ha in odio.
<h4>17</h4>
<p>1 Non immolerai al Signore tuo Dio un capo di bestiame grosso o minuto che abbia qualche difetto o qualche deformità perché sarebbe abominio per il Signore tuo Dio.
<p>2 Qualora si trovi in mezzo a te in una delle città che il Signore tuo Dio sta per darti un uomo o una donna che faccia ciò che è male agli occhi del Signore tuo Dio trasgredendo la sua alleanza
<p>3 che vada e serva altri dèi prostrandosi davanti a loro davanti al sole o alla luna o a tutto l’esercito del cielo contro il mio comando
<p>4 quando ciò ti sia riferito o tu ne abbia sentito parlare infórmatene diligentemente. Se la cosa è vera se il fatto sussiste se un tale abominio è stato commesso in Israele
<p>5 farai condurre alle porte della tua città quell’uomo o quella donna che avrà commesso quell’azione cattiva e lapiderai quell’uomo o quella donna così che muoia.
<p>6 Colui che dovrà morire sarà messo a morte sulla deposizione di due o di tre testimoni. Non potrà essere messo a morte sulla deposizione di un solo testimone.
<p>7 La mano dei testimoni sarà la prima contro di lui per farlo morire. Poi sarà la mano di tutto il popolo. Così estirperai il male in mezzo a te.
<p>8 Quando in una causa ti sarà troppo difficile decidere tra assassinio e assassinio tra diritto e diritto tra percossa e percossa in cose su cui si litiga nelle tue città ti alzerai e salirai al luogo che il Signore tuo Dio avrà scelto.
<p>9 Andrai dai sacerdoti leviti e dal giudice in carica in quei giorni li consulterai ed essi ti indicheranno la sentenza da pronunciare.
<p>10 Tu agirai in base a quello che essi ti indicheranno nel luogo che il Signore avrà scelto e avrai cura di fare quanto ti avranno insegnato.
<p>11 Agirai in base alla legge che essi ti avranno insegnato e alla sentenza che ti avranno indicato senza deviare da quello che ti avranno esposto né a destra né a sinistra.
<p>12 L’uomo che si comporterà con presunzione e non obbedirà al sacerdote che sta là per servire il Signore tuo Dio o al giudice quell’uomo dovrà morire. Così estirperai il male da Israele.
<p>13 Tutto il popolo verrà a saperlo ne avrà timore e non agirà più con presunzione.
<p>14 Quando sarai entrato nella terra che il Signore tuo Dio sta per darti e ne avrai preso possesso e l’abiterai se dirai: “Voglio costituire sopra di me un re come tutte le nazioni che mi stanno intorno”
<p>15 dovrai costituire sopra di te come re colui che il Signore tuo Dio, avrà scelto. Costituirai sopra di te come re uno dei tuoi fratelli; non potrai costituire su di te uno straniero che non sia tuo fratello.
<p>16 Ma egli non dovrà procurarsi un gran numero di cavalli né far tornare il popolo in Egitto per procurarsi un gran numero di cavalli perché il Signore vi ha detto: “Non tornerete più indietro per quella via!”.
<p>17 Non dovrà avere un gran numero di mogli perché il suo cuore non si smarrisca; non abbia grande quantità di argento e di oro.
<p>18 Quando si insedierà sul trono regale, scriverà per suo uso in un libro una copia di questa legge secondo l’esemplare dei sacerdoti leviti.
<p>19 Essa sarà con lui ed egli la leggerà tutti i giorni della sua vita per imparare a temere il Signore suo Dio e a osservare tutte le parole di questa legge e di questi statuti,
<p>20 affinché il suo cuore non si insuperbisca verso i suoi fratelli ed egli non si allontani da questi comandi né a destra né a sinistra e prolunghi così i giorni del suo regno lui e i suoi figli in mezzo a Israele.
<h4>18</h4>
<p>1 I sacerdoti leviti tutta la tribù di Levi non avranno parte né eredità insieme con Israele; vivranno dei sacrifici consumati dal fuoco per il Signore e della sua eredità.
<p>2 Non avrà alcuna eredità tra i suoi fratelli: il Signore è la sua eredità come gli ha promesso.
<p>3 Questo sarà il diritto dei sacerdoti sul popolo, su quelli che offriranno come sacrificio un capo di bestiame grosso o minuto: essi daranno al sacerdote la spalla le due mascelle e lo stomaco.
<p>4 Gli darai le primizie del tuo frumento del tuo mosto e del tuo olio e le primizie della tosatura del tuo bestiame minuto
<p>5 perché il Signore, tuo Dio l’ha scelto fra tutte le tue tribù affinché attenda al servizio del nome del Signore lui e i suoi figli per sempre.
<p>6 Se un levita abbandonando qualunque città dove dimora in Israele verrà seguendo pienamente il suo desiderio al luogo che il Signore avrà scelto
<p>7 e farà il servizio nel nome del Signore tuo Dio come tutti i suoi fratelli leviti che stanno là davanti al Signore
<p>8 egli riceverà per il suo mantenimento una parte uguale a quella degli altri senza contare il ricavo dalla vendita della sua casa paterna.
<p>9 Quando sarai entrato nella terra che il Signore tuo Dio sta per darti non imparerai a commettere gli abomini di quelle nazioni.
<p>10 Non si trovi in mezzo a te chi fa passare per il fuoco il suo figlio o la sua figlia né chi esercita la divinazione o il sortilegio o il presagio o la magia
<p>11 né chi faccia incantesimi né chi consulti i negromanti o gli indovini, né chi interroghi i morti
<p>12 perché chiunque fa queste cose è in abominio al Signore. A causa di questi abomini il Signore tuo Dio sta per scacciare quelle nazioni davanti a te.
<p>13 Tu sarai irreprensibile verso il Signore tuo Dio
<p>14 perché le nazioni di cui tu vai ad occupare il paese ascoltano gli indovini e gli incantatori ma quanto a te non così ti ha permesso il Signore tuo Dio.
<p>15 Il Signore tuo Dio susciterà per te, in mezzo a te tra i tuoi fratelli un profeta pari a me. A lui darete ascolto.
<p>16 Avrai così quanto hai chiesto al Signore tuo Dio sull’Oreb il giorno dell’assemblea dicendo: “Che io non oda più la voce del Signore mio Dio e non veda più questo grande fuoco, perché non muoia”.
<p>17 Il Signore mi rispose: “Quello che hanno detto va bene.
<p>18 Io susciterò loro un profeta in mezzo ai loro fratelli e gli porrò in bocca le mie parole ed egli dirà loro quanto io gli comanderò.
<p>19 Se qualcuno non ascolterà le parole che egli dirà in mio nome io gliene domanderò conto.
<p>20 Ma il profeta che avrà la presunzione di dire in mio nome una cosa che io non gli ho comandato di dire o che parlerà in nome di altri dèi quel profeta dovrà morire”.
<p>21 Forse potresti dire nel tuo cuore: “Come riconosceremo la parola che il Signore non ha detto?”.
<p>22 Quando il profeta parlerà in nome del Signore e la cosa non accadrà e non si realizzerà quella parola non l’ha detta il Signore. Il profeta l’ha detta per presunzione. Non devi aver paura di lui.
<h4>19</h4>
<p>1 Quando il Signore tuo Dio avrà distrutto le nazioni delle quali egli ti dà la terra e tu prenderai il loro posto e abiterai nelle loro città e nelle loro case
<p>2 ti sceglierai tre città nella terra della quale il Signore tuo Dio ti dà il possesso.
<p>3 Preparerai strade e dividerai in tre parti l’area della terra che il Signore tuo Dio, ti dà in eredità perché ogni omicida si possa rifugiare in quella città.
<p>4 Ecco in qual caso l’omicida che vi si rifugerà avrà salva la vita: chiunque avrà ucciso il suo prossimo involontariamente senza che l’abbia odiato prima -
<p>5 come quando uno va al bosco con il suo compagno a tagliare la legna e mentre la mano afferra la scure per abbattere l’albero il ferro gli sfugge dal manico e colpisce il compagno così che ne muoia - quello si rifugerà in una di queste città e avrà salva la vita;
<p>6 altrimenti il vendicatore del sangue mentre l’ira gli arde in cuore potrebbe inseguire l’omicida e qualora il cammino sia lungo potrebbe raggiungerlo e colpirlo a morte mentre egli non era reo di morte perché prima non aveva odiato il compagno.
<p>7 Ti do dunque quest’ordine: “Scegliti tre città”.
<p>8 Se il Signore tuo Dio allargherà i tuoi confini come ha giurato ai tuoi padri e ti darà tutta la terra che ha promesso di dare ai tuoi padri
<p>9 se osserverai tutti questi comandi che oggi ti do amando il Signore tuo Dio e camminando sempre secondo le sue vie allora aggiungerai tre altre città alle prime tre
<p>10 perché non si sparga sangue innocente nella terra che il Signore tuo Dio ti dà in eredità e tu non ti renda colpevole del sangue versato.
<p>11 Ma se un uomo odia il suo prossimo gli tende insidie l’assale lo percuote in modo da farlo morire e poi si rifugia in una di quelle città
<p>12 gli anziani della sua città lo manderanno a prendere di là e lo consegneranno nelle mani del vendicatore del sangue, perché sia messo a morte.
<p>13 L’occhio tuo non lo compianga; così estirperai da Israele lo spargimento del sangue innocente e sarai felice.
<p>14 Non sposterai i confini del tuo vicino posti dai tuoi antenati nell’eredità che ti sarà toccata nella terra che il Signore tuo Dio ti dà in possesso.
<p>15 Un solo testimone non avrà valore contro alcuno per qualsiasi colpa e per qualsiasi peccato; qualunque peccato uno abbia commesso il fatto dovrà essere stabilito sulla parola di due o di tre testimoni.
<p>16 Qualora un testimone ingiusto si alzi contro qualcuno per accusarlo di ribellione
<p>17 i due uomini fra i quali ha luogo la causa compariranno davanti al Signore, davanti ai sacerdoti e ai giudici in carica in quei giorni.
<p>18 I giudici indagheranno con diligenza e se quel testimone risulta falso perché ha deposto il falso contro il suo fratello,
<p>19 farete a lui quello che egli aveva pensato di fare al suo fratello. Così estirperai il male in mezzo a te.
<p>20 Gli altri verranno a saperlo e ne avranno paura e non commetteranno più in mezzo a te una tale azione malvagia.
<p>21 Il tuo occhio non avrà compassione: vita per vita occhio per occhio dente per dente mano per mano piede per piede.
<h4>20</h4>
<p>1 Quando andrai in guerra contro i tuoi nemici e vedrai cavalli e carri e forze superiori a te, non temerli perché è con te il Signore tuo Dio che ti ha fatto uscire dalla terra d’Egitto.
<p>2 Quando sarete vicini alla battaglia il sacerdote si farà avanti, parlerà al popolo
<p>3 e gli dirà: “Ascolta Israele! Voi oggi siete prossimi a dar battaglia ai vostri nemici. Il vostro cuore non venga meno. Non temete non vi smarrite e non vi spaventate dinanzi a loro
<p>4 perché il Signore vostro Dio cammina con voi per combattere per voi contro i vostri nemici e per salvarvi”.
<p>5 Gli scribi diranno al popolo: “C’è qualcuno che abbia costruito una casa nuova e non l’abbia ancora inaugurata? Vada, torni a casa perché non muoia in battaglia e un altro inauguri la casa.
<p>6 C’è qualcuno che abbia piantato una vigna e non ne abbia ancora goduto il primo frutto? Vada torni a casa perché non muoia in battaglia e un altro ne goda il primo frutto.
<p>7 C’è qualcuno che si sia fidanzato con una donna e non l’abbia ancora sposata? Vada torni a casa perché non muoia in battaglia e un altro la sposi”.
<p>8 Gli scribi aggiungeranno al popolo: “C’è qualcuno che abbia paura e a cui venga meno il coraggio? Vada torni a casa perché il coraggio dei suoi fratelli non venga a mancare come il suo”.
<p>9 Quando gli scribi avranno finito di parlare al popolo costituiranno i comandanti delle schiere alla testa del popolo.
<p>10 Quando ti avvicinerai a una città per attaccarla le offrirai prima la pace.
<p>11 Se accetta la pace e ti apre le sue porte tutto il popolo che vi si troverà ti sarà tributario e ti servirà.
<p>12 Ma se non vuol far pace con te e vorrà la guerra allora l’assedierai.
<p>13 Quando il Signore tuo Dio l’avrà data nelle tue mani ne colpirai a fil di spada tutti i maschi
<p>14 ma le donne i bambini il bestiame e quanto sarà nella città tutto il suo bottino li prenderai come tua preda. Mangerai il bottino dei tuoi nemici che il Signore tuo Dio ti avrà dato.
<p>15 Così farai per tutte le città che sono molto lontane da te e che non sono città di popolazioni a te vicine.
<p>16 Soltanto nelle città di questi popoli che il Signore tuo Dio ti dà in eredità non lascerai in vita alcun vivente
<p>17 ma li voterai allo sterminio: cioè gli Ittiti gli Amorrei i Cananei i Perizziti gli Evei e i Gebusei come il Signore tuo Dio ti ha comandato di fare
<p>18 perché essi non v’insegnino a commettere tutti gli abomini che fanno per i loro dèi e voi non pecchiate contro il Signore vostro Dio.
<p>19 Quando cingerai d’assedio una città per lungo tempo per espugnarla e conquistarla non ne distruggerai gli alberi colpendoli con la scure; ne mangerai il frutto ma non li taglierai: l’albero della campagna è forse un uomo per essere coinvolto nell’assedio?
<p>20 Soltanto potrai distruggere e recidere gli alberi che saprai non essere alberi da frutto per costruire opere d’assedio contro la città che è in guerra con te finché non sia caduta.
<h4>21</h4>
<p>1 Se nel paese di cui il Signore tuo Dio sta per darti il possesso si troverà un uomo ucciso disteso nella campagna senza che si sappia chi l’abbia ucciso
<p>2 i tuoi anziani e i tuoi giudici usciranno e misureranno la distanza fra l’ucciso e le città dei dintorni.
<p>3 Allora gli anziani della città più vicina all’ucciso prenderanno una giovenca che non abbia ancora lavorato né portato il giogo.
<p>4 Gli anziani di quella città faranno scendere la giovenca presso un corso d’acqua corrente in un luogo dove non si lavora e non si semina e là spezzeranno la nuca alla giovenca.
<p>5 Si avvicineranno poi i sacerdoti figli di Levi poiché il Signore tuo Dio li ha scelti per servirlo e per dare la benedizione nel nome del Signore e la loro parola dovrà decidere ogni controversia e ogni caso di lesione.
<p>6 Allora tutti gli anziani di quella città che sono i più vicini al cadavere si laveranno le mani sulla giovenca a cui sarà stata spezzata la nuca nel torrente.
<p>7 Prendendo la parola diranno: “Le nostre mani non hanno sparso questo sangue e i nostri occhi non l’hanno visto spargere.
<p>8 Signore libera dalla colpa il tuo popolo Israele che tu hai redento e non imputare al tuo popolo Israele sangue innocente!”. Quel sangue per quanto li riguarda resterà espiato.
<p>9 Così tu toglierai da te il sangue innocente, perché avrai fatto ciò che è retto agli occhi del Signore.
<p>10 Se andrai in guerra contro i tuoi nemici e il Signore tuo Dio te li avrà messi nelle mani e tu avrai fatto prigionieri
<p>11 se vedrai tra i prigionieri una donna bella d’aspetto e ti sentirai legato a lei tanto da volerla prendere in moglie
<p>12 te la condurrai a casa. Ella si raderà il capo si taglierà le unghie
<p>13 si leverà la veste che portava quando fu presa dimorerà in casa tua e piangerà suo padre e sua madre per un mese intero; dopo potrai unirti a lei e comportarti da marito verso di lei e sarà tua moglie.
<p>14 Se in seguito non ti sentissi più di amarla la lascerai andare per suo conto, ma non potrai assolutamente venderla per denaro né trattarla come una schiava perché tu l’hai disonorata.
<p>15 Se un uomo avrà due mogli l’una amata e l’altra odiata e tanto l’amata quanto l’odiata gli avranno procreato figli se il primogenito è il figlio dell’odiata
<p>16 quando dividerà tra i suoi figli i beni che possiede non potrà dare il diritto di primogenito al figlio dell’amata preferendolo al figlio dell’odiata, che è il primogenito.
<p>17 Riconoscerà invece come primogenito il figlio dell’odiata dandogli il doppio di quello che possiede poiché costui è la primizia del suo vigore e a lui appartiene il diritto di primogenitura.
<p>18 Se un uomo avrà un figlio testardo e ribelle che non obbedisce alla voce né di suo padre né di sua madre e benché l’abbiano castigato non dà loro retta,
<p>19 suo padre e sua madre lo prenderanno e lo condurranno dagli anziani della città alla porta del luogo dove abita
<p>20 e diranno agli anziani della città: “Questo nostro figlio è testardo e ribelle; non vuole obbedire alla nostra voce è un ingordo e un ubriacone”.
<p>21 Allora tutti gli uomini della sua città lo lapideranno ed egli morirà. Così estirperai da te il male e tutto Israele lo saprà e avrà timore.
<p>22 Se un uomo avrà commesso un delitto degno di morte e tu l’avrai messo a morte e appeso a un albero
<p>23 il suo cadavere non dovrà rimanere tutta la notte sull’albero ma lo seppellirai lo stesso giorno perché l’appeso è una maledizione di Dio e tu non contaminerai il paese che il Signore tuo Dio ti dà in eredità.
<h4>22</h4>
<p>1 Se vedi smarrito un capo di bestiame grosso o un capo di bestiame minuto di tuo fratello non devi fingere di non averli scorti ma avrai cura di ricondurli a tuo fratello.
<p>2 Se tuo fratello non abita vicino a te e non lo conosci accoglierai l’animale in casa tua: rimarrà da te finché tuo fratello non ne faccia ricerca e allora glielo renderai.
<p>3 Lo stesso farai del suo asino lo stesso della sua veste lo stesso di ogni altro oggetto che tuo fratello abbia perduto e che tu trovi. Non fingerai di non averli scorti.
<p>4 Se vedi l’asino di tuo fratello o il suo bue caduto lungo la strada non fingerai di non averli scorti ma insieme con lui li farai rialzare.
<p>5 La donna non si metterà un indumento da uomo né l’uomo indosserà una veste da donna perché chiunque fa tali cose è in abominio al Signore tuo Dio.
<p>6 Quando cammin facendo troverai sopra un albero o per terra un nido d’uccelli con uccellini o uova e la madre che sta covando gli uccellini o le uova non prenderai la madre che è con i figli.
<p>7 Lascia andar via la madre e prendi per te i figli perché tu sia felice e goda lunga vita.
<p>8 Quando costruirai una casa nuova farai un parapetto intorno alla tua terrazza per non attirare sulla tua casa la vendetta del sangue qualora uno cada di là.
<p>9 Non seminerai nella tua vigna semi di due specie diverse perché altrimenti tutto il prodotto di ciò che avrai seminato e la rendita della vigna diventerà cosa sacra.
<p>10 Non devi arare con un bue e un asino aggiogati assieme.
<p>11 Non ti vestirai con un tessuto misto fatto di lana e di lino insieme.
<p>12 Metterai fiocchi alle quattro estremità del mantello con cui ti copri.
<p>13 Se un uomo sposa una donna e dopo essersi unito a lei la prende in odio,
<p>14 le attribuisce azioni scandalose e diffonde sul suo conto una fama cattiva dicendo: “Ho preso questa donna ma quando mi sono accostato a lei non l’ho trovata in stato di verginità”
<p>15 il padre e la madre della giovane prenderanno i segni della verginità della giovane e li presenteranno agli anziani della città alla porta.
<p>16 Il padre della giovane dirà agli anziani: “Ho dato mia figlia in moglie a quest’uomo; egli l’ha presa in odio
<p>17 ed ecco le attribuisce azioni scandalose, dicendo: Non ho trovato tua figlia in stato di verginità ebbene questi sono i segni della verginità di mia figlia” e spiegheranno il panno davanti agli anziani della città.
<p>18 Allora gli anziani di quella città prenderanno il marito lo castigheranno
<p>19 e gli imporranno un’ammenda di cento sicli d’argento che daranno al padre della giovane per il fatto che ha diffuso una cattiva fama contro una vergine d’Israele. Ella rimarrà sua moglie ed egli non potrà ripudiarla per tutto il tempo della sua vita.
<p>20 Ma se la cosa è vera se la giovane non è stata trovata in stato di verginità
<p>21 allora la faranno uscire all’ingresso della casa del padre e la gente della sua città la lapiderà a morte perché ha commesso un’infamia in Israele disonorandosi in casa del padre. Così estirperai il male in mezzo a te.
<p>22 Quando un uomo verrà trovato a giacere con una donna maritata tutti e due dovranno morire: l’uomo che è giaciuto con la donna e la donna. Così estirperai il male da Israele.
<p>23 Quando una fanciulla vergine è fidanzata e un uomo trovandola in città giace con lei
<p>24 condurrete tutti e due alla porta di quella città e li lapiderete a morte: la fanciulla perché essendo in città non ha gridato e l’uomo perché ha disonorato la donna del suo prossimo. Così estirperai il male in mezzo a te.
<p>25 Ma se l’uomo trova per i campi la fanciulla fidanzata e facendole violenza giace con lei allora dovrà morire soltanto l’uomo che è giaciuto con lei
<p>26 ma non farai nulla alla fanciulla. Nella fanciulla non c’è colpa degna di morte: come quando un uomo assale il suo prossimo e l’uccide, così è in questo caso
<p>27 perché egli l’ha incontrata per i campi. La giovane fidanzata ha potuto gridare ma non c’era nessuno per venirle in aiuto.
<p>28 Se un uomo trova una fanciulla vergine che non sia fidanzata l’afferra e giace con lei e sono colti in flagrante
<p>29 l’uomo che è giaciuto con lei darà al padre della fanciulla cinquanta sicli d’argento; ella sarà sua moglie per il fatto che egli l’ha disonorata e non potrà ripudiarla per tutto il tempo della sua vita.
<h4>23</h4>
<p>1 Nessuno sposerà una moglie del padre né solleverà il lembo del mantello paterno.
<p>2 Non entrerà nella comunità del Signore chi ha i testicoli schiacciati o il membro mutilato.
<p>3 Il bastardo non entrerà nella comunità del Signore; nessuno dei suoi neppure alla decima generazione entrerà nella comunità del Signore.
<p>4 L’Ammonita e il Moabita non entreranno nella comunità del Signore; nessuno dei loro discendenti neppure alla decima generazione entrerà nella comunità del Signore.
<p>5 Non vi entreranno mai perché non vi vennero incontro con il pane e con l’acqua nel vostro cammino quando uscivate dall’Egitto e perché contro di te hanno pagato Balaam figlio di Beor da Petor in Aram Naharàim perché ti maledicesse.
<p>6 Ma il Signore tuo Dio non volle ascoltare Balaam e il Signore tuo Dio mutò per te la maledizione in benedizione, perché il Signore tuo Dio ti ama.
<p>7 Non cercherai né la loro pace né la loro prosperità mai finché vivrai.
<p>8 Non avrai in abominio l’Edomita, perché è tuo fratello. Non avrai in abominio l’Egiziano perché sei stato forestiero nella sua terra.
<p>9 I figli che nasceranno da loro alla terza generazione potranno entrare nella comunità del Signore.
<p>10 Quando uscirai e ti accamperai contro i tuoi nemici, guàrdati da ogni cosa cattiva.
<p>11 Se si trova qualcuno in mezzo a te che non sia puro a causa di una polluzione notturna uscirà dall’accampamento e non vi entrerà.
<p>12 Verso sera si laverà con acqua e dopo il tramonto del sole potrà rientrare nell’accampamento.
<p>13 Avrai anche un posto fuori dell’accampamento e là andrai per i tuoi bisogni.
<p>14 Nel tuo equipaggiamento avrai un piolo con il quale quando ti accovaccerai fuori scaverai una buca e poi ricoprirai i tuoi escrementi.
<p>15 Poiché il Signore tuo Dio passa in mezzo al tuo accampamento per salvarti e per mettere i nemici in tuo potere l’accampamento deve essere santo. Egli non deve vedere in mezzo a te qualche indecenza altrimenti ti abbandonerebbe.
<p>16 Non consegnerai al suo padrone uno schiavo che dopo essergli fuggito si sarà rifugiato presso di te.
<p>17 Rimarrà da te in mezzo ai tuoi nel luogo che avrà scelto in quella città che gli parrà meglio. Non lo opprimerai.
<p>18 Non vi sarà alcuna donna dedita alla prostituzione sacra tra le figlie d’Israele né vi sarà alcun uomo dedito alla prostituzione sacra tra i figli d’Israele.
<p>19 Non porterai nel tempio del Signore tuo Dio il dono di una prostituta né il salario di un cane qualunque voto tu abbia fatto poiché tutti e due sono abominio per il Signore tuo Dio.
<p>20 Non farai al tuo fratello prestiti a interesse né di denaro né di viveri né di qualunque cosa che si presta a interesse.
<p>21 Allo straniero potrai prestare a interesse ma non al tuo fratello perché il Signore tuo Dio ti benedica in tutto ciò a cui metterai mano nella terra in cui stai per entrare per prenderne possesso.
<p>22 Quando avrai fatto un voto al Signore tuo Dio non tarderai a soddisfarlo perché il Signore tuo Dio te ne domanderebbe certo conto e in te vi sarebbe un peccato.
<p>23 Ma se ti astieni dal far voti non vi sarà in te peccato.
<p>24 Manterrai la parola uscita dalle tue labbra ed eseguirai il voto che avrai fatto spontaneamente al Signore tuo Dio come la tua bocca avrà promesso.
<p>25 Se entri nella vigna del tuo prossimo potrai mangiare uva secondo il tuo appetito a sazietà ma non potrai metterne in alcun tuo recipiente.
<p>26 Se passi tra la messe del tuo prossimo potrai coglierne spighe con la mano ma non potrai mettere la falce nella messe del tuo prossimo.
<h4>24</h4>
<p>1 Quando un uomo ha preso una donna e ha vissuto con lei da marito se poi avviene che ella non trovi grazia ai suoi occhi perché egli ha trovato in lei qualche cosa di vergognoso scriva per lei un libello di ripudio e glielo consegni in mano e la mandi via dalla casa.
<p>2 Se ella uscita dalla casa di lui va e diventa moglie di un altro marito
<p>3 e anche questi la prende in odio scrive per lei un libello di ripudio glielo consegna in mano e la manda via dalla casa o se quest’altro marito, che l’aveva presa per moglie muore
<p>4 il primo marito che l’aveva rinviata non potrà riprenderla per moglie dopo che lei è stata contaminata perché sarebbe abominio agli occhi del Signore. Tu non renderai colpevole di peccato la terra che il Signore tuo Dio sta per darti in eredità.
<p>5 Quando un uomo si sarà sposato da poco non andrà in guerra e non gli sarà imposto alcun incarico. Sarà libero per un anno di badare alla sua casa e farà lieta la moglie che ha sposato.
<p>6 Nessuno prenderà in pegno né le due pietre della macina domestica né la pietra superiore della macina perché sarebbe come prendere in pegno la vita.
<p>7 Quando si troverà un uomo che abbia rapito qualcuno dei suoi fratelli tra gli Israeliti l’abbia sfruttato come schiavo o l’abbia venduto quel ladro sarà messo a morte. Così estirperai il male in mezzo a te.
<p>8 In caso di lebbra bada bene di osservare diligentemente e fare quanto i sacerdoti leviti vi insegneranno. Avrete cura di fare come io ho loro ordinato.
<p>9 Ricòrdati di quello che il Signore tuo Dio fece a Maria durante il viaggio quando uscivate dall’Egitto.
<p>10 Quando presterai qualsiasi cosa al tuo prossimo non entrerai in casa sua per prendere il suo pegno.
<p>11 Te ne starai fuori e l’uomo a cui avrai fatto il prestito ti porterà fuori il pegno.
<p>12 Se quell’uomo è povero non andrai a dormire con il suo pegno.
<p>13 Dovrai assolutamente restituirgli il pegno al tramonto del sole perché egli possa dormire con il suo mantello e benedirti. Questo ti sarà contato come un atto di giustizia agli occhi del Signore tuo Dio.
<p>14 Non defrauderai il salariato povero e bisognoso sia egli uno dei tuoi fratelli o uno dei forestieri che stanno nella tua terra nelle tue città.
<p>15 Gli darai il suo salario il giorno stesso prima che tramonti il sole perché egli è povero e a quello aspira. Così egli non griderà contro di te al Signore e tu non sarai in peccato.
<p>16 Non si metteranno a morte i padri per una colpa dei figli né si metteranno a morte i figli per una colpa dei padri. Ognuno sarà messo a morte per il proprio peccato.
<p>17 Non lederai il diritto dello straniero e dell’orfano e non prenderai in pegno la veste della vedova.
<p>18 Ricòrdati che sei stato schiavo in Egitto e che di là ti ha liberato il Signore tuo Dio; perciò ti comando di fare questo.
<p>19 Quando facendo la mietitura nel tuo campo vi avrai dimenticato qualche mannello non tornerai indietro a prenderlo. Sarà per il forestiero per l’orfano e per la vedova perché il Signore tuo Dio ti benedica in ogni lavoro delle tue mani.
<p>20 Quando bacchierai i tuoi ulivi non tornare a ripassare i rami. Sarà per il forestiero per l’orfano e per la vedova.
<p>21 Quando vendemmierai la tua vigna non tornerai indietro a racimolare. Sarà per il forestiero per l’orfano e per la vedova.
<p>22 Ricòrdati che sei stato schiavo nella terra d’Egitto; perciò ti comando di fare questo.
<h4>25</h4>
<p>1 Quando sorgerà una lite fra alcuni uomini e verranno in giudizio i giudici che sentenzieranno assolveranno l’innocente e condanneranno il colpevole.
<p>2 Se il colpevole avrà meritato di essere fustigato il giudice lo farà stendere per terra e fustigare in sua presenza con un numero di colpi proporzionato alla gravità della sua colpa.
<p>3 Gli farà dare non più di quaranta colpi perché aggiungendo altre battiture a queste la punizione non risulti troppo grave e il tuo fratello resti infamato ai tuoi occhi.
<p>4 Non metterai la museruola al bue mentre sta trebbiando.
<p>5 Quando i fratelli abiteranno insieme e uno di loro morirà senza lasciare figli la moglie del defunto non si sposerà con uno di fuori con un estraneo. Suo cognato si unirà a lei e se la prenderà in moglie compiendo così verso di lei il dovere di cognato.
<p>6 Il primogenito che ella metterà al mondo andrà sotto il nome del fratello morto perché il nome di questi non si estingua in Israele.
<p>7 Ma se quell’uomo non ha piacere di prendere la cognata ella salirà alla porta degli anziani e dirà: “Mio cognato rifiuta di assicurare in Israele il nome del fratello; non acconsente a compiere verso di me il dovere di cognato”.
<p>8 Allora gli anziani della sua città lo chiameranno e gli parleranno. Se egli persiste e dice: “Non ho piacere di prenderla”
<p>9 allora sua cognata gli si avvicinerà in presenza degli anziani gli toglierà il sandalo dal piede gli sputerà in faccia e proclamerà: “Così si fa all’uomo che non vuole ricostruire la famiglia del fratello”.
<p>10 La sua sarà chiamata in Israele la famiglia dello scalzato.
<p>11 Se alcuni verranno a contesa fra di loro e la moglie dell’uno si avvicinerà per liberare il marito dalle mani di chi lo percuote e stenderà la mano per afferrare costui nelle parti vergognose
<p>12 tu le taglierai la mano. Il tuo occhio non dovrà avere compassione.
<p>13 Non avrai nel tuo sacchetto due pesi diversi uno grande e uno piccolo.
<p>14 Non avrai in casa due tipi di <i>efa</i> una grande e una piccola.
<p>15 Terrai un peso completo e giusto terrai un’<i>efa</i> completa e giusta perché tu possa avere lunga vita nel paese che il Signore tuo Dio ti dà.
<p>16 Poiché chiunque compie tali cose chiunque commette ingiustizia è in abominio al Signore tuo Dio.
<p>17 Ricòrdati di ciò che ti ha fatto Amalèk lungo il cammino quando uscivate dall’Egitto:
<p>18 come ti assalì lungo il cammino e aggredì nella tua carovana tutti i più deboli della retroguardia mentre tu eri stanco e sfinito. Non ebbe alcun timor di Dio.
<p>19 Quando dunque il Signore tuo Dio ti avrà assicurato tranquillità, liberandoti da tutti i tuoi nemici all’intorno nella terra che il Signore tuo Dio sta per darti in eredità cancellerai la memoria di Amalèk sotto il cielo. Non dimenticare!
<h4>26</h4>
<p>1 Quando sarai entrato nella terra che il Signore tuo Dio ti dà in eredità e la possederai e là ti sarai stabilito
<p>2 prenderai le primizie di tutti i frutti del suolo da te raccolti nella terra che il Signore tuo Dio ti dà le metterai in una cesta e andrai al luogo che il Signore tuo Dio avrà scelto per stabilirvi il suo nome.
<p>3 Ti presenterai al sacerdote in carica in quei giorni e gli dirai: “Io dichiaro oggi al Signore tuo Dio che sono entrato nella terra che il Signore ha giurato ai nostri padri di dare a noi”.
<p>4 Il sacerdote prenderà la cesta dalle tue mani e la deporrà davanti all’altare del Signore tuo Dio,
<p>5 e tu pronuncerai queste parole davanti al Signore tuo Dio: “Mio padre era un Arameo errante; scese in Egitto vi stette come un forestiero con poca gente e vi diventò una nazione grande, forte e numerosa.
<p>6 Gli Egiziani ci maltrattarono ci umiliarono e ci imposero una dura schiavitù .
<p>7 Allora gridammo al Signore al Dio dei nostri padri e il Signore ascoltò la nostra voce vide la nostra umiliazione la nostra miseria e la nostra oppressione;
<p>8 il Signore ci fece uscire dall’Egitto con mano potente e con braccio teso spargendo terrore e operando segni e prodigi.
<p>9 Ci condusse in questo luogo e ci diede questa terra dove scorrono latte e miele.
<p>10 Ora ecco io presento le primizie dei frutti del suolo che tu, Signore mi hai dato”. Le deporrai davanti al Signore tuo Dio e ti prostrerai davanti al Signore tuo Dio.
<p>11 Gioirai con il levita e con il forestiero che sarà in mezzo a te di tutto il bene che il Signore tuo Dio avrà dato a te e alla tua famiglia.
<p>12 Quando avrai finito di prelevare tutte le decime delle tue entrate il terzo anno, l’anno delle decime e le avrai date al levita al forestiero all’orfano e alla vedova, perché ne mangino nelle tue città e ne siano sazi
<p>13 allora dirai dinanzi al Signore tuo Dio: “Ho tolto dalla mia casa ciò che era consacrato e l’ho dato al levita al forestiero all’orfano e alla vedova secondo quanto mi hai ordinato. Non ho trasgredito né dimenticato alcuno dei tuoi comandi.
<p>14 Non ne ho mangiato durante il mio lutto non ne ho tolto nulla quando ero impuro e non ne ho dato a un morto. Ho obbedito alla voce del Signore mio Dio ho agito secondo quanto mi hai ordinato.
<p>15 Volgi lo sguardo dalla dimora della tua santità dal cielo e benedici il tuo popolo Israele e il paese che ci hai dato come hai giurato ai nostri padri terra dove scorrono latte e miele!”.
<p>16 Oggi il Signore tuo Dio ti comanda di mettere in pratica queste leggi e queste norme. Osservale e mettile in pratica con tutto il cuore e con tutta l’anima.
<p>17 Tu hai sentito oggi il Signore dichiarare che egli sarà Dio per te ma solo se tu camminerai per le sue vie e osserverai le sue leggi i suoi comandi le sue norme e ascolterai la sua voce.
<p>18 Il Signore ti ha fatto dichiarare oggi che tu sarai il suo popolo particolare come egli ti ha detto ma solo se osserverai tutti i suoi comandi.
<p>19 Egli ti metterà per gloria rinomanza e splendore sopra tutte le nazioni che ha fatto e tu sarai un popolo consacrato al Signore tuo Dio come egli ha promesso».
<h4>27</h4>
<p>1 Mosè e gli anziani d’Israele diedero quest’ordine al popolo: «Osservate tutti i comandi che oggi vi do.
<p>2 Quando avrete attraversato il Giordano per entrare nella terra che il Signore vostro Dio sta per darvi erigerai grandi pietre e le intonacherai di calce.
<p>3 Scriverai su di esse tutte le parole di questa legge quando avrai attraversato il Giordano per entrare nella terra che il Signore tuo Dio sta per darti terra dove scorrono latte e miele come il Signore Dio dei tuoi padri ti ha detto.
<p>4 Quando dunque avrete attraversato il Giordano, erigerete sul monte Ebal queste pietre come oggi vi comando e le intonacherete di calce.
<p>5 Là costruirai anche un altare al Signore tuo Dio un altare di pietre non toccate da strumento di ferro.
<p>6 Costruirai l’altare del Signore tuo Dio con pietre intatte e sopra vi offrirai olocausti al Signore tuo Dio.
<p>7 Offrirai sacrifici di comunione là ne mangerai e ti rallegrerai davanti al Signore tuo Dio.
<p>8 Scriverai su quelle pietre tutte le parole di questa legge con scrittura ben chiara».
<p>9 Mosè e i sacerdoti leviti dissero a tutto Israele: «Fa’ silenzio e ascolta, Israele! Oggi sei divenuto il popolo del Signore tuo Dio.
<p>10 Obbedirai quindi alla voce del Signore tuo Dio e metterai in pratica i suoi comandi e le sue leggi che oggi ti do».
<p>11 In quello stesso giorno Mosè diede quest’ordine al popolo:
<p>12 «Ecco quelli che una volta attraversato il Giordano staranno sul monte Garizìm per benedire il popolo: Simeone Levi Giuda ìssacar Giuseppe e Beniamino;
<p>13 ecco quelli che staranno sul monte Ebal per pronunciare la maledizione: Ruben Gad Aser Zàbulon Dan e Nèftali.
<p>14 I leviti prenderanno la parola e diranno ad alta voce a tutti gli Israeliti:
<p>15 “Maledetto l’uomo che fa un’immagine scolpita o di metallo fuso abominio per il Signore lavoro di mano d’artefice e la pone in luogo occulto!”. Tutto il popolo risponderà e dirà: “Amen”.
<p>16 “Maledetto chi maltratta il padre e la madre!”. Tutto il popolo dirà: “Amen”.
<p>17 “Maledetto chi sposta i confini del suo prossimo!”. Tutto il popolo dirà: “Amen”.
<p>18 “Maledetto chi fa smarrire il cammino al cieco!”. Tutto il popolo dirà: “Amen”.
<p>19 “Maledetto chi lede il diritto del forestiero dell’orfano e della vedova!”. Tutto il popolo dirà: “Amen”.
<p>20 “Maledetto chi si unisce con la moglie del padre perché solleva il lembo del mantello del padre!”. Tutto il popolo dirà: “Amen”.
<p>21 “Maledetto chi giace con qualsiasi bestia!”. Tutto il popolo dirà: “Amen”.
<p>22 “Maledetto chi giace con la propria sorella figlia di suo padre o figlia di sua madre!”. Tutto il popolo dirà: “Amen”.
<p>23 “Maledetto chi giace con la suocera!”. Tutto il popolo dirà: “Amen”.
<p>24 “Maledetto chi colpisce il suo prossimo in segreto!”. Tutto il popolo dirà: “Amen”.
<p>25 “Maledetto chi accetta un regalo per condannare a morte un innocente!”. Tutto il popolo dirà: “Amen”.
<p>26 “Maledetto chi non mantiene in vigore le parole di questa legge per metterle in pratica!”. Tutto il popolo dirà: “Amen”.
<h4>28</h4>
<p>1 Se tu obbedirai fedelmente alla voce del Signore tuo Dio preoccupandoti di mettere in pratica tutti i suoi comandi che io ti prescrivo il Signore tuo Dio ti metterà al di sopra di tutte le nazioni della terra.
<p>2 Poiché tu avrai ascoltato la voce del Signore tuo Dio verranno su di te e ti raggiungeranno tutte queste benedizioni.
<p>3 Sarai benedetto nella città e benedetto nella campagna.
<p>4 Benedetto sarà il frutto del tuo grembo il frutto del tuo suolo e il frutto del tuo bestiame sia i parti delle tue vacche sia i nati delle tue pecore.
<p>5 Benedette saranno la tua cesta e la tua madia.
<p>6 Sarai benedetto quando entri e benedetto quando esci.
<p>7 Il Signore farà soccombere davanti a te i tuoi nemici che insorgeranno contro di te: per una sola via verranno contro di te e per sette vie fuggiranno davanti a te.
<p>8 Il Signore ordinerà alla benedizione di essere con te nei tuoi granai e in tutto ciò a cui metterai mano. Ti benedirà nella terra che il Signore tuo Dio sta per darti.
<p>9 Il Signore ti renderà popolo a lui consacrato come ti ha giurato se osserverai i comandi del Signore tuo Dio e camminerai nelle sue vie.
<p>10 Tutti i popoli della terra vedranno che il nome del Signore è stato invocato su di te e ti temeranno.
<p>11 Il Signore tuo Dio, ti concederà abbondanza di beni quanto al frutto del tuo grembo al frutto del tuo bestiame e al frutto del tuo suolo nel paese che il Signore ha giurato ai tuoi padri di darti.
<p>12 Il Signore aprirà per te il suo benefico tesoro il cielo per dare alla tua terra la pioggia a suo tempo e per benedire tutto il lavoro delle tue mani: presterai a molte nazioni mentre tu non domanderai prestiti.
<p>13 Il Signore ti metterà in testa e non in coda e sarai sempre in alto e mai in basso se obbedirai ai comandi del Signore tuo Dio che oggi io ti prescrivo perché tu li osservi e li metta in pratica
<p>14 e se non devierai né a destra né a sinistra da alcuna delle cose che oggi vi comando per seguire altri dèi e servirli.
<p>15 Ma se non obbedirai alla voce del Signore tuo Dio se non cercherai di eseguire tutti i suoi comandi e tutte le sue leggi che oggi io ti prescrivo verranno su di te e ti colpiranno tutte queste maledizioni:
<p>16 sarai maledetto nella città e maledetto nella campagna.
<p>17 Maledette saranno la tua cesta e la tua madia.
<p>18 Maledetto sarà il frutto del tuo grembo e il frutto del tuo suolo sia i parti delle tue vacche sia i nati delle tue pecore.
<p>19 Maledetto sarai quando entri e maledetto quando esci.
<p>20 Il Signore lancerà contro di te la maledizione la costernazione e la minaccia in ogni lavoro a cui metterai mano, finché tu sia distrutto e perisca rapidamente a causa delle tue azioni malvagie per avermi abbandonato.
<p>21 Il Signore ti attaccherà la peste finché essa non ti abbia eliminato dal paese in cui stai per entrare per prenderne possesso.
<p>22 Il Signore ti colpirà con la consunzione con la febbre con l’infiammazione con l’arsura con la siccità con il carbonchio e con la ruggine che ti perseguiteranno finché tu non sia perito.
<p>23 Il cielo sarà di bronzo sopra il tuo capo e la terra sotto di te sarà di ferro.
<p>24 Il Signore darà come pioggia alla tua terra sabbia e polvere che scenderanno dal cielo su di te, finché tu sia distrutto.
<p>25 Il Signore ti farà sconfiggere dai tuoi nemici: per una sola via andrai contro di loro e per sette vie fuggirai davanti a loro. Diventerai oggetto di orrore per tutti i regni della terra.
<p>26 Il tuo cadavere diventerà pasto di tutti gli uccelli del cielo e degli animali della terra e nessuno li scaccerà.
<p>27 Il Signore ti colpirà con le ulcere d’Egitto con bubboni scabbia e pruriti da cui non potrai guarire.
<p>28 Il Signore ti colpirà di delirio di cecità e di pazzia
<p>29 così che andrai brancolando in pieno giorno come il cieco brancola nel buio. Non riuscirai nelle tue imprese sarai ogni giorno oppresso e spogliato e nessuno ti aiuterà.
<p>30 Ti fidanzerai con una donna e un altro la possederà. Costruirai una casa ma non vi abiterai. Pianterai una vigna e non ne potrai cogliere i primi frutti.
<p>31 Il tuo bue sarà ammazzato sotto i tuoi occhi e tu non ne mangerai. Il tuo asino ti sarà portato via in tua presenza e non tornerà più a te. Il tuo gregge sarà dato ai tuoi nemici e nessuno ti aiuterà.
<p>32 I tuoi figli e le tue figlie saranno consegnati a un popolo straniero mentre i tuoi occhi vedranno e languiranno di pianto per loro ogni giorno ma niente potrà fare la tua mano.
<p>33 Un popolo che tu non conosci mangerà il frutto del tuo suolo e di tutta la tua fatica. Sarai oppresso e schiacciato ogni giorno.
<p>34 Diventerai pazzo per ciò che i tuoi occhi dovranno vedere.
<p>35 Il Signore ti colpirà alle ginocchia e alle cosce con un’ulcera maligna dalla quale non potrai guarire. Ti colpirà dalla pianta dei piedi alla sommità del capo.
<p>36 Il Signore deporterà te e il re che ti sarai costituito in una nazione che né tu né i tuoi padri avete conosciuto. Là servirai dèi stranieri dèi di legno e di pietra.
<p>37 Diventerai oggetto di stupore di motteggio e di scherno per tutti i popoli fra i quali il Signore ti avrà condotto.
<p>38 Porterai molta semente al campo e raccoglierai poco perché la locusta la divorerà.
<p>39 Pianterai vigne e le coltiverai ma non berrai vino né coglierai uva perché il verme le roderà.
<p>40 Avrai oliveti in tutta la tua terra ma non ti ungerai di olio perché le tue olive cadranno immature.
<p>41 Genererai figli e figlie ma non saranno tuoi perché andranno in prigionia.
<p>42 Tutti i tuoi alberi e il frutto del tuo suolo saranno preda di un esercito d’insetti.
<p>43 Il forestiero che sarà in mezzo a te si innalzerà sempre più sopra di te e tu scenderai sempre più in basso.
<p>44 Egli farà un prestito a te e tu non lo farai a lui. Egli sarà in testa e tu in coda.
<p>45 Tutte queste maledizioni verranno su di te ti perseguiteranno e ti raggiungeranno, finché tu sia distrutto perché non avrai obbedito alla voce del Signore tuo Dio osservando i comandi e le leggi che egli ti ha dato.
<p>46 Esse per te e per la tua discendenza saranno sempre un segno e un prodigio.
<p>47 Poiché non avrai servito il Signore tuo Dio con gioia e di buon cuore in mezzo all’abbondanza di ogni cosa
<p>48 servirai i tuoi nemici che il Signore manderà contro di te in mezzo alla fame alla sete alla nudità e alla mancanza di ogni cosa. Essi ti metteranno un giogo di ferro sul collo finché non ti abbiano distrutto.
<p>49 Il Signore solleverà contro di te da lontano dalle estremità della terra una nazione che si slancia a volo come l’aquila: una nazione della quale non capirai la lingua,
<p>50 una nazione dall’aspetto feroce che non avrà riguardo per il vecchio né avrà compassione del fanciullo.
<p>51 Mangerà il frutto del tuo bestiame e il frutto del tuo suolo finché tu sia distrutto e non ti lascerà alcun residuo di frumento di mosto di olio dei parti delle tue vacche e dei nati delle tue pecore finché ti avrà fatto perire.
<p>52 Ti assedierà in tutte le tue città finché in tutta la tua terra cadano le mura alte e fortificate nelle quali avrai riposto la fiducia. Ti assedierà in tutte le tue città in tutta la terra che il Signore tuo Dio ti avrà dato.
<p>53 Durante l’assedio e l’angoscia alla quale ti ridurrà il tuo nemico mangerai il frutto delle tue viscere le carni dei tuoi figli e delle tue figlie che il Signore tuo Dio ti avrà dato.
<p>54 L’uomo più raffinato e più delicato tra voi guarderà di malocchio il suo fratello e la donna del suo seno e il resto dei suoi figli che ancora sopravvivono,
<p>55 per non dare ad alcuno di loro le carni dei suoi figli delle quali si ciberà, perché non gli sarà rimasto più nulla durante l’assedio e l’angoscia alla quale i nemici ti avranno ridotto entro tutte le tue città.
<p>56 La donna più raffinata e delicata tra voi che per delicatezza e raffinatezza non avrebbe mai provato a posare in terra la pianta del piede guarderà di malocchio l'uomo del suo seno il figlio e la figlia
<p>57 e si ciberà di nascosto di quanto esce dai suoi fianchi e dei bambini che partorirà mancando di tutto durante l’assedio e l’angoscia alla quale i nemici ti avranno ridotto entro tutte le tue città.
<p>58 Se non cercherai di eseguire tutte le parole di questa legge scritte in questo libro avendo timore di questo nome glorioso e terribile del Signore tuo Dio
<p>59 allora il Signore colpirà te e i tuoi discendenti con flagelli prodigiosi: flagelli grandi e duraturi malattie maligne e ostinate.
<p>60 Farà tornare su di te le infermità dell’Egitto delle quali tu avevi paura e si attaccheranno a te.
<p>61 Anche ogni altra malattia e ogni altro flagello che non sta scritto nel libro di questa legge il Signore manderà contro di te finché tu non sia distrutto.
<p>62 Voi rimarrete in pochi uomini dopo essere stati numerosi come le stelle del cielo perché non avrai obbedito alla voce del Signore tuo Dio.
<p>63 Come il Signore gioiva a vostro riguardo nel beneficarvi e moltiplicarvi così il Signore gioirà a vostro riguardo nel farvi perire e distruggervi. Sarete strappati dal paese in cui stai per entrare per prenderne possesso.
<p>64 Il Signore ti disperderà fra tutti i popoli da un’estremità all’altra della terra. Là servirai altri dèi che né tu né i tuoi padri avete conosciuto dèi di legno e di pietra.
<p>65 Fra quelle nazioni non troverai sollievo e non vi sarà luogo di riposo per la pianta dei tuoi piedi. Là il Signore ti darà un cuore trepidante languore di occhi e animo sgomento.
<p>66 La tua vita ti starà dinanzi come sospesa a un filo. Proverai spavento notte e giorno e non sarai sicuro della tua vita.
<p>67 Alla mattina dirai: “Se fosse sera!” e alla sera dirai: “Se fosse mattina!” a causa dello spavento che ti agiterà il cuore e delle cose che i tuoi occhi vedranno.
<p>68 Il Signore ti farà tornare in Egitto su navi per una via della quale ti ho detto: “Non dovrete più rivederla!”. E là vi metterete in vendita ai vostri nemici come schiavi e schiave ma nessuno vi acquisterà».
<p>69 Queste sono le parole dell’alleanza che il Signore ordinò a Mosè di stabilire con gli Israeliti nella terra di Moab oltre l’alleanza che aveva stabilito con loro sull’Oreb.
<h4>29</h4>
<p>1 Mosè convocò tutto Israele e disse loro: «Voi avete visto quanto il Signore ha fatto sotto i vostri occhi nella terra d’Egitto al faraone a tutti i suoi ministri e a tutta la sua terra
<p>2 le prove grandiose che i tuoi occhi hanno visto i segni e i grandi prodigi.
<p>3 Ma fino a oggi il Signore non vi ha dato una mente per comprendere né occhi per vedere né orecchi per udire.
<p>4 Io vi ho condotti per quarant’anni nel deserto; i vostri mantelli non si sono logorati addosso a voi e i vostri sandali non si sono logorati ai vostri piedi.
<p>5 Non avete mangiato pane non avete bevuto vino né bevanda inebriante perché sappiate che io sono il Signore vostro Dio.
<p>6 Quando siete arrivati in questo luogo e Sicon re di Chesbon e Og re di Basan sono usciti contro di noi per combattere noi li abbiamo sconfitti,
<p>7 abbiamo preso la loro terra e l’abbiamo data in possesso ai Rubeniti ai Gaditi e a metà della tribù di Manasse.
<p>8 Osservate dunque le parole di questa alleanza e mettetele in pratica perché abbiate successo in tutto ciò che farete.
<p>9 Oggi voi state tutti davanti al Signore vostro Dio i vostri capi le vostre tribù i vostri anziani i vostri scribi tutti gli Israeliti
<p>10 i vostri bambini le vostre mogli il forestiero che sta in mezzo al tuo accampamento da chi ti spacca la legna a chi ti attinge l’acqua,
<p>11 per entrare nell’alleanza del Signore tuo Dio e nel giuramento imprecatorio che il Signore tuo Dio stabilisce oggi con te
<p>12 per costituirti oggi suo popolo e per essere egli il tuo Dio come ti ha detto e come ha giurato ai tuoi padri ad Abramo a Isacco e a Giacobbe.
<p>13 Non soltanto con voi io stabilisco quest’alleanza e questo giuramento imprecatorio,
<p>14 ma con chi oggi sta qui con noi davanti al Signore nostro Dio e con chi non è oggi qui con noi.
<p>15 Davvero voi sapete come abbiamo abitato nella terra d’Egitto come siamo passati in mezzo alle nazioni che avete attraversato.
<p>16 Avete visto i loro abomini e gli idoli di legno, di pietra d’argento e d’oro che sono presso di loro.
<p>17 Non vi sia tra voi uomo o donna o famiglia o tribù che volga oggi il cuore lontano dal Signore nostro Dio per andare a servire gli dèi di quelle nazioni. Non vi sia tra voi radice alcuna che produca veleno e assenzio.
<p>18 Se qualcuno udendo le parole di questo giuramento imprecatorio si lusinga in cuor suo dicendo: “Avrò benessere anche se mi regolerò secondo l’ostinazione del mio cuore” pensando che il terreno irrigato faccia sparire quello arido
<p>19 il Signore non consentirà a perdonarlo. Anzi in tal caso l'ira del Signore e la sua gelosia si accenderanno contro quell’uomo e ricadrà sopra di lui ogni giuramento imprecatorio scritto in questo libro e il Signore cancellerà il suo nome sotto il cielo.
<p>20 Il Signore lo segregherà per sua sventura da tutte le tribù d’Israele secondo tutti i giuramenti imprecatori dell’alleanza scritta in questo libro della legge.
<p>21 Allora la generazione futura i vostri figli che sorgeranno dopo di voi e lo straniero che verrà da una terra lontana vedranno i flagelli di quella terra e le malattie che il Signore le avrà inflitto.
<p>22 Tutta la sua terra sarà zolfo sale arsura non sarà seminata e non germoglierà né erba di sorta vi crescerà come dopo lo sconvolgimento di Sòdoma di Gomorra di Adma e di Seboìm distrutte dalla sua ira e dal suo furore.
<p>23 Diranno dunque tutte le nazioni: “Perché il Signore ha trattato così questa terra? Perché l’ardore di questa grande collera?”.
<p>24 E si risponderà: “Perché hanno abbandonato l’alleanza del Signore Dio dei loro padri che egli aveva stabilito con loro quando li ha fatti uscire dalla terra d’Egitto
<p>25 e perché sono andati a servire altri dèi prostrandosi dinanzi a loro: dèi che essi non avevano conosciuto e che egli non aveva dato loro in sorte.
<p>26 Per questo si è accesa l’ira del Signore contro questa terra mandandovi contro ogni maledizione scritta in questo libro.
<p>27 Il Signore li ha strappati dal loro paese con ira con furore e con grande sdegno e li ha gettati in un'altra terra come avviene oggi”.
<p>28 Le cose occulte appartengono al Signore, nostro Dio ma le cose rivelate sono per noi e per i nostri figli per sempre affinché pratichiamo tutte le parole di questa legge.
<h4>30</h4>
<p>1 Quando tutte queste cose che io ti ho poste dinanzi la benedizione e la maledizione si saranno realizzate su di te e tu le richiamerai alla tua mente in mezzo a tutte le nazioni dove il Signore tuo Dio ti avrà disperso
<p>2 se ti convertirai al Signore tuo Dio e obbedirai alla sua voce tu e i tuoi figli con tutto il cuore e con tutta l’anima secondo quanto oggi ti comando,
<p>3 allora il Signore tuo Dio cambierà la tua sorte avrà pietà di te e ti raccoglierà di nuovo da tutti i popoli in mezzo ai quali il Signore tuo Dio ti aveva disperso.
<p>4 Quand’anche tu fossi disperso fino all’estremità del cielo di là il Signore tuo Dio ti raccoglierà e di là ti riprenderà.
<p>5 Il Signore tuo Dio ti ricondurrà nella terra che i tuoi padri avevano posseduto e tu ne riprenderai il possesso. Egli ti farà felice e ti moltiplicherà più dei tuoi padri.
<p>6 Il Signore tuo Dio circonciderà il tuo cuore e il cuore della tua discendenza, perché tu possa amare il Signore tuo Dio con tutto il cuore e con tutta l’anima e viva.
<p>7 Il Signore tuo Dio farà cadere tutti questi giuramenti imprecatori sui tuoi nemici e su quanti ti odieranno e perseguiteranno.
<p>8 Tu ti convertirai ascolterai la voce del Signore e metterai in pratica tutti questi comandi che oggi ti do.
<p>9 Il Signore tuo Dio ti farà sovrabbondare di beni in ogni lavoro delle tue mani nel frutto delle tue viscere nel frutto del tuo bestiame e nel frutto del tuo suolo. Il Signore infatti gioirà di nuovo per te facendoti felice come gioiva per i tuoi padri
<p>10 quando obbedirai alla voce del Signore tuo Dio osservando i suoi comandi e i suoi decreti scritti in questo libro della legge e quando ti sarai convertito al Signore tuo Dio con tutto il cuore e con tutta l’anima.
<p>11 Questo comando che oggi ti ordino non è troppo alto per te né troppo lontano da te.
<p>12 Non è nel cielo perché tu dica: “Chi salirà per noi in cielo per prendercelo e farcelo udire affinché possiamo eseguirlo?”.
<p>13 Non è di là dal mare perché tu dica: “Chi attraverserà per noi il mare per prendercelo e farcelo udire affinché possiamo eseguirlo?”.
<p>14 Anzi questa parola è molto vicina a te è nella tua bocca e nel tuo cuore perché tu la metta in pratica.
<p>15 Vedi io pongo oggi davanti a te la vita e il bene la morte e il male.
<p>16 Oggi perciò io ti comando di amare il Signore tuo Dio di camminare per le sue vie, di osservare i suoi comandi le sue leggi e le sue norme perché tu viva e ti moltiplichi e il Signore, tuo Dio ti benedica nella terra in cui tu stai per entrare per prenderne possesso.
<p>17 Ma se il tuo cuore si volge indietro e se tu non ascolti e ti lasci trascinare a prostrarti davanti ad altri dèi e a servirli
<p>18 oggi io vi dichiaro che certo perirete che non avrete vita lunga nel paese in cui state per entrare per prenderne possesso attraversando il Giordano.
<p>19 Prendo oggi a testimoni contro di voi il cielo e la terra: io ti ho posto davanti la vita e la morte la benedizione e la maledizione. Scegli dunque la vita perché viva tu e la tua discendenza
<p>20 amando il Signore tuo Dio obbedendo alla sua voce e tenendoti unito a lui poiché è lui la tua vita e la tua longevità per poter così abitare nel paese che il Signore ha giurato di dare ai tuoi padri, Abramo Isacco e Giacobbe».
<h4>31</h4>
<p>1 Mosè andò e rivolse queste parole a tutto Israele.
<p>2 Disse loro: «Io oggi ho centovent’anni. Non posso più andare e venire. Il Signore inoltre mi ha detto: “Tu non attraverserai questo Giordano”.
<p>3 Il Signore tuo Dio lo attraverserà davanti a te distruggerà davanti a te quelle nazioni in modo che tu possa prenderne possesso. Quanto a Giosuè egli lo attraverserà davanti a te come il Signore ha detto.
<p>4 Il Signore tratterà quelle nazioni come ha trattato Sicon e Og re degli Amorrei e come ha trattato la loro terra che egli ha distrutto.
<p>5 Il Signore le metterà in vostro potere e voi le tratterete secondo tutti gli ordini che vi ho dato.
<p>6 Siate forti fatevi animo, non temete e non vi spaventate di loro perché il Signore tuo Dio cammina con te; non ti lascerà e non ti abbandonerà».
<p>7 Poi Mosè chiamò Giosuè e gli disse alla presenza di tutto Israele: «Sii forte e fatti animo perché tu condurrai questo popolo nella terra che il Signore giurò ai loro padri di darvi: tu gliene darai il possesso.
<p>8 Il Signore stesso cammina davanti a te. Egli sarà con te non ti lascerà e non ti abbandonerà. Non temere e non perderti d’animo!».
<p>9 Mosè scrisse questa legge e la diede ai sacerdoti figli di Levi che portavano l’arca dell’alleanza del Signore e a tutti gli anziani d’Israele.
<p>10 Mosè diede loro quest’ordine: «Alla fine di ogni sette anni al tempo dell’anno della remissione alla festa delle Capanne
<p>11 quando tutto Israele verrà a presentarsi davanti al Signore tuo Dio nel luogo che avrà scelto leggerai questa legge davanti a tutto Israele agli orecchi di tutti.
<p>12 Radunerai il popolo uomini donne bambini e il forestiero che sarà nelle tue città perché ascoltino imparino a temere il Signore vostro Dio e abbiano cura di mettere in pratica tutte le parole di questa legge.
<p>13 I loro figli che ancora non la conoscono la udranno e impareranno a temere il Signore vostro Dio finché vivrete nel paese in cui voi state per entrare per prenderne possesso attraversando il Giordano».
<p>14 Il Signore disse a Mosè: «Ecco i giorni della tua morte sono vicini. Chiama Giosuè e presentatevi nella tenda del convegno perché io gli comunichi i miei ordini». Mosè e Giosuè andarono a presentarsi nella tenda del convegno.
<p>15 Il Signore apparve nella tenda in una colonna di nube e la colonna di nube stette all’ingresso della tenda.
<p>16 Il Signore disse a Mosè: «Ecco tu stai per addormentarti con i tuoi padri. Questo popolo si alzerà e si leverà per prostituirsi con dèi stranieri nella terra dove sta per entrare. Mi abbandonerà e infrangerà l’alleanza che io ho stabilito con lui.
<p>17 In quel giorno la mia ira si accenderà contro di lui: io li abbandonerò, nasconderò loro il volto e saranno divorati. Lo colpiranno malanni numerosi e angosciosi e in quel giorno dirà: “Questi mali non mi hanno forse colpito per il fatto che il mio Dio non è più in mezzo a me?”.
<p>18 Io in quel giorno nasconderò il mio volto a causa di tutto il male che avranno fatto rivolgendosi ad altri dèi.
<p>19 Ora scrivete per voi questo cantico; insegnalo agli Israeliti mettilo nella loro bocca, perché questo cantico mi sia testimone contro gli Israeliti.
<p>20 Quando lo avrò introdotto nel paese che ho promesso ai suoi padri con giuramento dove scorrono latte e miele ed egli avrà mangiato si sarà saziato e ingrassato e poi si sarà rivolto ad altri dèi per servirli e mi avrà disprezzato e avrà infranto la mia alleanza
<p>21 e quando lo avranno colpito malanni numerosi e angosciosi allora questo cantico sarà testimone davanti a lui, poiché non sarà dimenticato dalla sua discendenza. Sì conosco i pensieri da lui concepiti già oggi prima ancora che io lo abbia introdotto nella terra che ho promesso con giuramento».
<p>22 Mosè scrisse quel giorno questo cantico e lo insegnò agli Israeliti.
<p>23 Poi comunicò i suoi ordini a Giosuè figlio di Nun e gli disse: «Sii forte e coraggioso poiché tu introdurrai gli Israeliti nella terra che ho giurato di dar loro e io sarò con te».
<p>24 Quando Mosè ebbe finito di scrivere su un libro tutte le parole di questa legge,
<p>25 ordinò ai leviti che portavano l’arca dell’alleanza del Signore:
<p>26 «Prendete questo libro della legge e mettetelo a fianco dell’arca dell’alleanza del Signore vostro Dio. Vi rimanga come testimone contro di te,
<p>27 perché io conosco la tua ribellione e la durezza della tua cervice. Se fino ad oggi, mentre vivo ancora in mezzo a voi siete stati ribelli contro il Signore quanto più lo sarete dopo la mia morte!
<p>28 Radunate presso di me tutti gli anziani delle vostre tribù e i vostri scribi; io farò udire loro queste parole e prenderò a testimoni contro di loro il cielo e la terra.
<p>29 So infatti che dopo la mia morte voi certo vi corromperete e vi allontanerete dalla via che vi ho detto di seguire. La sventura vi colpirà negli ultimi giorni perché avrete fatto ciò che è male agli occhi del Signore provocandolo a sdegno con l’opera delle vostre mani».
<p>30 Poi Mosè pronunciò innanzi a tutta l’assemblea d’Israele le parole di questo cantico fino all’ultima:
<h4>32</h4>
<p>1 «Udite o cieli: io voglio parlare.<br/> Ascolti la terra le parole della mia bocca!
<p>2 Scorra come pioggia la mia dottrina,<br/> stilli come rugiada il mio dire;<br/> come pioggia leggera sul verde,<br/> come scroscio sull'erba.
<p>3 Voglio proclamare il nome del Signore:<br/> magnificate il nostro Dio!
<p>4 Egli è la Roccia: perfette le sue opere,<br/> giustizia tutte le sue vie;<br/> è un Dio fedele e senza malizia,<br/> egli è giusto e retto.
<p>5 Prevaricano contro di lui:<br/> non sono suoi figli per le loro macchie,<br/> generazione tortuosa e perversa.
<p>6 Così tu ripaghi il Signore,<br/> popolo stolto e privo di saggezza?<br/> Non è lui il padre che ti ha creato,<br/> che ti ha fatto e ti ha costituito?
<p>7 Ricorda i giorni del tempo antico,<br/> medita gli anni lontani.<br/> Interroga tuo padre e te lo racconterà,<br/> i tuoi vecchi e te lo diranno.
<p>8 Quando l’Altissimo divideva le nazioni,<br/> quando separava i figli dell’uomo,<br/> egli stabilì i confini dei popoli<br/> secondo il numero dei figli d’Israele.
<p>9 Perché porzione del Signore è il suo popolo,<br/> Giacobbe sua parte di eredità.
<p>10 Egli lo trovò in una terra deserta,<br/> in una landa di ululati solitari.<br/> Lo circondò lo allevò,<br/> lo custodì come la pupilla del suo occhio.
<p>11 Come un’aquila che veglia la sua nidiata,<br/> che vola sopra i suoi nati,<br/> egli spiegò le ali e lo prese,<br/> lo sollevò sulle sue ali.
<p>12 Il Signore lui solo lo ha guidato,<br/> non c’era con lui alcun dio straniero.
<p>13 Lo fece salire sulle alture della terra<br/> e lo nutrì con i prodotti della campagna;<br/> gli fece succhiare miele dalla rupe<br/> e olio dalla roccia durissima,
<p>14 panna di mucca e latte di pecora<br/> insieme con grasso di agnelli,<br/> arieti di Basan e capri,<br/> fior di farina di frumento<br/> e sangue di uva che bevevi spumeggiante.
<p>15 Iesurù n si è ingrassato e ha recalcitrato,<br/> - sì ti sei ingrassato impinguato rimpinzato -<br/> e ha respinto il Dio che lo aveva fatto,<br/> ha disprezzato la Roccia sua salvezza.
<p>16 Lo hanno fatto ingelosire con dèi stranieri<br/> e provocato all’ira con abomini.
<p>17 Hanno sacrificato a dèmoni che non sono Dio,<br/> a dèi che non conoscevano,<br/> nuovi venuti da poco,<br/> che i vostri padri non avevano temuto.
<p>18 La Roccia che ti ha generato tu hai trascurato;<br/> hai dimenticato il Dio che ti ha procreato!
<p>19 Ma il Signore ha visto e ha disdegnato<br/> con ira i suoi figli e le sue figlie.
<p>20 Ha detto: “Io nasconderò loro il mio volto;<br/> vedrò quale sarà la loro fine.<br/> Sono una generazione perfida,<br/> sono figli infedeli.
<p>21 Mi resero geloso con ciò che non è Dio,<br/> mi irritarono con i loro idoli vani;<br/> io li renderò gelosi con uno che non è popolo,<br/> li irriterò con una nazione stolta.
<p>22 Un fuoco si è acceso nella mia collera<br/> e brucerà fino alla profondità degl’inferi;<br/> divorerà la terra e il suo prodotto<br/> e incendierà le radici dei monti.
<p>23 Accumulerò sopra di loro i malanni;<br/> le mie frecce esaurirò contro di loro.
<p>24 Saranno estenuati dalla fame,<br/> divorati dalla febbre e da peste dolorosa.<br/> Il dente delle belve manderò contro di loro,<br/> con il veleno dei rettili che strisciano nella polvere.
<p>25 Di fuori la spada li priverà dei figli,<br/> dentro le case li ucciderà lo spavento.<br/> Periranno insieme il giovane e la vergine,<br/> il lattante e l’uomo canuto.
<p>26 Io ho detto: Li voglio disperdere,<br/> cancellarne tra gli uomini il ricordo,
<p>27 se non temessi l’arroganza del nemico.<br/> Non si ingannino i loro avversari;<br/> non dicano: La nostra mano ha vinto,<br/> non è il Signore che ha operato tutto questo!
<p>28 Sono un popolo insensato<br/> e in essi non c’è intelligenza:
<p>29 se fossero saggi capirebbero,<br/> rifletterebbero sulla loro fine.
<p>30 Come può un uomo solo inseguirne mille<br/> o due soli metterne in fuga diecimila?<br/> Non è forse perché la loro Roccia li ha venduti,<br/> il Signore li ha consegnati?
<p>31 Perché la loro roccia non è come la nostra<br/> e i nostri nemici ne sono giudici.
<p>32 La loro vite è dal ceppo di Sòdoma,<br/> dalle piantagioni di Gomorra.<br/> La loro uva è velenosa,<br/> ha grappoli amari.
<p>33 Tossico di serpenti è il loro vino,<br/> micidiale veleno di vipere.
<p>34 Non è questo nascosto presso di me,<br/> sigillato nei miei forzieri?
<p>35 Mia sarà la vendetta e il castigo,<br/> quando vacillerà il loro piede!<br/> Sì vicino è il giorno della loro rovina<br/> e il loro destino si affretta a venire”.
<p>36 Perché il Signore farà giustizia al suo popolo<br/> e dei suoi servi avrà compassione;<br/> quando vedrà che ogni forza è svanita<br/> e non è rimasto né schiavo né libero.
<p>37 Allora dirà: “Dove sono i loro dèi,<br/> la roccia in cui cercavano rifugio,
<p>38 quelli che mangiavano il grasso dei loro sacrifici,<br/> che bevevano il vino delle loro libagioni?<br/> Sorgano ora e vi soccorrano,<br/> siano il riparo per voi!
<p>39 Ora vedete che io io lo sono<br/> e nessun altro è dio accanto a me.<br/> Sono io che do la morte e faccio vivere;<br/> io percuoto e io guarisco,<br/> e nessuno può liberare dalla mia mano.
<p>40 Alzo la mano verso il cielo<br/> e dico: Per la mia vita per sempre:
<p>41 quando avrò affilato la folgore della mia spada<br/> e la mia mano inizierà il giudizio,<br/> farò vendetta dei miei avversari,<br/> ripagherò i miei nemici.
<p>42 Inebrierò di sangue le mie frecce,<br/> si pascerà di carne la mia spada,<br/> del sangue dei cadaveri e dei prigionieri,<br/> delle teste dei condottieri nemici!”.
<p>43 Esultate o nazioni per il suo popolo,<br/> perché egli vendicherà il sangue dei suoi servi;<br/> volgerà la vendetta contro i suoi avversari e purificherà la sua terra e il suo popolo».
<p>44 Mosè venne con Giosuè figlio di Nun e pronunciò agli orecchi del popolo tutte le parole di questo cantico.
<p>45 Quando Mosè ebbe finito di pronunciare tutte queste parole davanti a tutto Israele, disse loro:
<p>46 «Ponete nella vostra mente tutte le parole che io oggi uso come testimonianza contro di voi. Le prescriverete ai vostri figli perché cerchino di eseguire tutte le parole di questa legge.
<p>47 Essa infatti non è una parola senza valore per voi; anzi è la vostra vita. Per questa parola passerete lunghi giorni nel paese in cui state per entrare per prenderne possesso, attraversando il Giordano».
<p>48 In quello stesso giorno il Signore disse a Mosè:
<p>49 «Sali su questo monte degli Abarìm sul monte Nebo che è nella terra di Moab di fronte a Gerico e contempla la terra di Canaan che io do in possesso agli Israeliti.
<p>50 Muori sul monte sul quale stai per salire e riunisciti ai tuoi antenati come Aronne tuo fratello è morto sul monte Or ed è stato riunito ai suoi antenati
<p>51 perché siete stati infedeli verso di me in mezzo agli Israeliti alle acque di Merìba di Kades nel deserto di Sin e non avete manifestato la mia santità in mezzo agli Israeliti.
<p>52 Tu vedrai la terra davanti a te ma là nella terra che io sto per dare agli Israeliti tu non entrerai!».
<h4>33</h4>
<p>1 Ed ecco la benedizione con la quale Mosè uomo di Dio benedisse gli Israeliti prima di morire.
<p>2 Egli disse:<br/> «Il Signore è venuto dal Sinai,<br/> è spuntato per loro dal Seir,<br/> è apparso dal monte Paran,<br/> è arrivato tra miriadi di consacrati:<br/> dalla sua destra per loro il fuoco della legge.
<p>3 Certo egli ama i popoli;<br/> tutti i suoi santi sono nelle tue mani,<br/> mentre essi accampati ai tuoi piedi,<br/> ricevono le tue parole.
<p>4 Una legge ci ha ordinato Mosè,<br/> un’eredità per l’assemblea di Giacobbe.
<p>5 Vi fu un re in Iesurù n,<br/> quando si radunarono i capi del popolo,<br/> tutte insieme le tribù d’Israele.
<p>6 Viva Ruben e non muoia,<br/> benché siano pochi i suoi uomini».
<p>7 Questo disse per Giuda:<br/> «Ascolta Signore la voce di Giuda<br/> e riconducilo verso il suo popolo;<br/> la sua mano difenderà la sua causa<br/> e tu sarai l’aiuto contro i suoi avversari».
<p>8 Per Levi disse:<br/> «Da’ a Levi i tuoi <i>tummìm</i><br/> e i tuoi <i>urìm</i> all’uomo a te fedele,<br/> che hai messo alla prova a Massa,<br/> per cui hai litigato presso le acque di Merìba;
<p>9 a lui che dice del padre e della madre:<br/> “Io non li ho visti” che non riconosce i suoi fratelli<br/> e ignora i suoi figli.<br/> Essi osservano la tua parola<br/> e custodiscono la tua alleanza,
<p>10 insegnano i tuoi decreti a Giacobbe<br/> e la tua legge a Israele,<br/> pongono l’incenso sotto le tue narici<br/> e un sacrificio sul tuo altare.
<p>11 Benedici Signore il suo valore<br/> e gradisci il lavoro delle sue mani;<br/> colpisci al fianco i suoi aggressori<br/> e i suoi nemici più non si rialzino».
<p>12 Per Beniamino disse:<br/> «Prediletto del Signore Beniamino,<br/> abita tranquillo presso di lui;<br/> egli lo protegge sempre<br/> e tra le sue spalle dimora».
<p>13 Per Giuseppe disse:<br/> «Benedetta dal Signore la sua terra!<br/> Dalla rugiada abbia il meglio dei cieli,<br/> e dall’abisso disteso al di sotto;
<p>14 il meglio dei prodotti del sole<br/> e il meglio di ciò che germoglia ogni luna,
<p>15 la primizia dei monti antichi,<br/> il meglio dei colli eterni
<p>16 e il meglio della terra e di ciò che contiene.<br/> Il favore di colui che abitava nel roveto<br/> venga sul capo di Giuseppe,<br/> sulla testa del principe tra i suoi fratelli!
<p>17 Come primogenito di toro egli è d’aspetto maestoso<br/> e le sue corna sono di bufalo;<br/> con esse cozzerà contro i popoli,<br/> tutti insieme sino ai confini della terra.<br/> Tali sono le miriadi di èfraim<br/> e tali le migliaia di Manasse».
<p>18 Per Zàbulon disse:<br/> «Gioisci Zàbulon ogni volta che parti,<br/> e tu ìssacar nelle tue tende!
<p>19 Chiamano i popoli sulla montagna,<br/> dove offrono sacrifici legittimi,<br/> perché succhiano le ricchezze dei mari<br/> e i tesori nascosti nella sabbia».
<p>20 Per Gad disse:<br/> «Benedetto colui che amplia Gad!<br/> Come una leonessa ha la sede,<br/> sbranò un braccio e anche un cranio;
<p>21 poi si scelse le primizie,<br/> perché là era la parte riservata a un capo.<br/> Venne alla testa del popolo eseguì la giustizia del Signore<br/> e i suoi decreti riguardo a Israele».
<p>22 Per Dan disse:<br/> «Dan è un giovane leone<br/> che balza da Basan».
<p>23 Per Nèftali disse:<br/> «Nèftali è sazio di favori<br/> e colmo delle benedizioni del Signore:<br/> il mare e il meridione sono sua proprietà».
<p>24 Per Aser disse:<br/> «Benedetto tra i figli è Aser!<br/> Sia il favorito tra i suoi fratelli<br/> e intinga il suo piede nell’olio.
<p>25 Di ferro e di bronzo siano i tuoi catenacci<br/> e quanto i tuoi giorni duri il tuo vigore».
<p>26 «Nessuno è pari al Dio di Iesurù n,<br/> che cavalca sui cieli per venirti in aiuto<br/> e sulle nubi nella sua maestà.
<p>27 Rifugio è il Dio dei tempi antichi<br/> e quaggiù lo sono le sue braccia eterne.<br/> Ha scacciato davanti a te il nemico<br/> e ha intimato: “Distruggi!”.
<p>28 Israele abita tranquillo,<br/> la fonte di Giacobbe in luogo appartato,<br/> in terra di frumento e di mosto,<br/> dove il cielo stilla rugiada.
<p>29 Te beato Israele! Chi è come te,<br/> popolo salvato dal Signore?<br/> Egli è lo scudo della tua difesa<br/> e la spada del tuo trionfo.<br/> I tuoi nemici vorranno adularti,<br/> ma tu calcherai il loro dorso».
<h4>34</h4>
<p>1 Poi Mosè salì dalle steppe di Moab sul monte Nebo cima del Pisga che è di fronte a Gerico. Il Signore gli mostrò tutta la terra: Gàlaad fino a Dan,
<p>2 tutto Nèftali la terra di èfraim e di Manasse tutta la terra di Giuda fino al mare occidentale
<p>3 e il Negheb il distretto della valle di Gerico città delle palme, fino a Soar.
<p>4 Il Signore gli disse: «Questa è la terra per la quale io ho giurato ad Abramo a Isacco e a Giacobbe: “Io la darò alla tua discendenza”. Te l’ho fatta vedere con i tuoi occhi ma tu non vi entrerai!».
<p>5 Mosè servo del Signore morì in quel luogo nella terra di Moab secondo l’ordine del Signore.
<p>6 Fu sepolto nella valle nella terra di Moab di fronte a Bet-Peor. Nessuno fino ad oggi ha saputo dove sia la sua tomba.
<p>7 Mosè aveva centoventi anni quando morì. Gli occhi non gli si erano spenti e il vigore non gli era venuto meno.
<p>8 Gli Israeliti lo piansero nelle steppe di Moab per trenta giorni finché furono compiuti i giorni di pianto per il lutto di Mosè.
<p>9 Giosuè figlio di Nun era pieno dello spirito di saggezza perché Mosè aveva imposto le mani su di lui. Gli Israeliti gli obbedirono e fecero quello che il Signore aveva comandato a Mosè.
<p>10 Non è più sorto in Israele un profeta come Mosè che il Signore conosceva faccia a faccia
<p>11 per tutti i segni e prodigi che il Signore lo aveva mandato a compiere nella terra d'Egitto contro il faraone contro i suoi ministri e contro tutta la sua terra,
<p>12 e per la mano potente e il terrore grande con cui Mosè aveva operato davanti agli occhi di tutto Israele.
