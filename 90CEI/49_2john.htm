<h4>1</h4>
<p>1 Io il Presbìtero alla Signora eletta da Dio e ai suoi figli che amo nella verità e non io soltanto ma tutti quelli che hanno conosciuto la verità
<p>2 a causa della verità che rimane in noi e sarà con noi in eterno:
<p>3 grazia misericordia e pace saranno con noi da parte di Dio Padre e da parte di Gesù Cristo Figlio del Padre nella verità e nell’amore.
<p>4 Mi sono molto rallegrato di aver trovato alcuni tuoi figli che camminano nella verità secondo il comandamento che abbiamo ricevuto dal Padre.
<p>5 E ora prego te o Signora non per darti un comandamento nuovo ma quello che abbiamo avuto da principio: che ci amiamo gli uni gli altri.
<p>6 Questo è l’amore: camminare secondo i suoi comandamenti. Il comandamento che avete appreso da principio è questo: camminate nell’amore.
<p>7 Sono apparsi infatti nel mondo molti seduttori che non riconoscono Gesù venuto nella carne. Ecco il seduttore e l’anticristo!
<p>8 Fate attenzione a voi stessi per non rovinare quello che abbiamo costruito e per ricevere una ricompensa piena.
<p>9 Chi va oltre e non rimane nella dottrina del Cristo non possiede Dio. Chi invece rimane nella dottrina possiede il Padre e il Figlio.
<p>10 Se qualcuno viene a voi e non porta questo insegnamento non ricevetelo in casa e non salutatelo,
<p>11 perché chi lo saluta partecipa alle sue opere malvagie.
<p>12 Molte cose avrei da scrivervi ma non ho voluto farlo con carta e inchiostro; spero tuttavia di venire da voi e di poter parlare a viva voce perché la nostra gioia sia piena.
<p>13 Ti salutano i figli della tua sorella l’eletta.
