<h4>1</h4>
<p>1 Giacomo servo di Dio e del Signore Gesù Cristo alle dodici tribù che sono nella diaspora salute.
<p>2 Considerate perfetta letizia miei fratelli quando subite ogni sorta di prove,
<p>3 sapendo che la vostra fede messa alla prova produce pazienza.
<p>4 E la pazienza completi l’opera sua in voi perché siate perfetti e integri senza mancare di nulla.
<p>5 Se qualcuno di voi è privo di sapienza la domandi a Dio che dona a tutti con semplicità e senza condizioni e gli sarà data.
<p>6 La domandi però con fede senza esitare perché chi esita somiglia all’onda del mare mossa e agitata dal vento.
<p>7 Un uomo così non pensi di ricevere qualcosa dal Signore:
<p>8 è un indeciso instabile in tutte le sue azioni.
<p>9 Il fratello di umili condizioni sia fiero di essere innalzato
<p>10 il ricco invece di essere abbassato perché come fiore d’erba passerà.
<p>11 Si leva il sole col suo ardore e fa seccare l’erba e il suo fiore cade e la bellezza del suo aspetto svanisce. Così anche il ricco nelle sue imprese appassirà.
<p>12 Beato l’uomo che resiste alla tentazione perché dopo averla superata riceverà la corona della vita che il Signore ha promesso a quelli che lo amano.
<p>13 Nessuno quando è tentato dica: «Sono tentato da Dio» perché Dio non può essere tentato al male ed egli non tenta nessuno.
<p>14 Ciascuno piuttosto è tentato dalle proprie passioni che lo attraggono e lo seducono;
<p>15 poi le passioni concepiscono e generano il peccato e il peccato una volta commesso produce la morte.
<p>16 Non ingannatevi fratelli miei carissimi;
<p>17 ogni buon regalo e ogni dono perfetto vengono dall’alto e discendono dal Padre creatore della luce: presso di lui non c’è variazione né ombra di cambiamento.
<p>18 Per sua volontà egli ci ha generati per mezzo della parola di verità per essere una primizia delle sue creature.
<p>19 Lo sapete fratelli miei carissimi: ognuno sia pronto ad ascoltare lento a parlare e lento all’ira.
<p>20 Infatti l’ira dell’uomo non compie ciò che è giusto davanti a Dio.
<p>21 Perciò liberatevi da ogni impurità e da ogni eccesso di malizia accogliete con docilità la Parola che è stata piantata in voi e può portarvi alla salvezza.
<p>22 Siate di quelli che mettono in pratica la Parola e non ascoltatori soltanto illudendo voi stessi;
<p>23 perché se uno ascolta la Parola e non la mette in pratica costui somiglia a un uomo che guarda il proprio volto allo specchio:
<p>24 appena si è guardato se ne va e subito dimentica come era.
<p>25 Chi invece fissa lo sguardo sulla legge perfetta la legge della libertà e le resta fedele non come un ascoltatore smemorato ma come uno che la mette in pratica questi troverà la sua felicità nel praticarla.
<p>26 Se qualcuno ritiene di essere religioso ma non frena la lingua e inganna così il suo cuore, la sua religione è vana.
<p>27 Religione pura e senza macchia davanti a Dio Padre è questa: visitare gli orfani e le vedove nelle sofferenze e non lasciarsi contaminare da questo mondo.
<h4>2</h4>
<p>1 Fratelli miei la vostra fede nel Signore nostro Gesù Cristo Signore della gloria sia immune da favoritismi personali.
<p>2 Supponiamo che in una delle vostre riunioni entri qualcuno con un anello d’oro al dito vestito lussuosamente ed entri anche un povero con un vestito logoro.
<p>3 Se guardate colui che è vestito lussuosamente e gli dite: «Tu siediti qui comodamente» e al povero dite: «Tu mettiti là in piedi» oppure: «Siediti qui ai piedi del mio sgabello»
<p>4 non fate forse discriminazioni e non siete giudici dai giudizi perversi?
<p>5 Ascoltate fratelli miei carissimi: Dio non ha forse scelto i poveri agli occhi del mondo che sono ricchi nella fede ed eredi del Regno promesso a quelli che lo amano?
<p>6 Voi invece avete disonorato il povero! Non sono forse i ricchi che vi opprimono e vi trascinano davanti ai tribunali?
<p>7 Non sono loro che bestemmiano il bel nome che è stato invocato sopra di voi?
<p>8 Certo se adempite quella che secondo la Scrittura è la legge regale: <i>Amerai il prossimo tuo come te stesso</i> fate bene.
<p>9 Ma se fate favoritismi personali commettete un peccato e siete accusati dalla Legge come trasgressori.
<p>10 Poiché chiunque osservi tutta la Legge ma la trasgredisca anche in un punto solo diventa colpevole di tutto;
<p>11 infatti colui che ha detto: <i>Non commettere adulterio</i> ha detto anche: <i>Non uccidere</i>. Ora se tu non commetti adulterio ma uccidi ti rendi trasgressore della Legge.
<p>12 Parlate e agite come persone che devono essere giudicate secondo una legge di libertà perché
<p>13 il giudizio sarà senza misericordia contro chi non avrà avuto misericordia. La misericordia ha sempre la meglio sul giudizio.
<p>14 A che serve fratelli miei se uno dice di avere fede ma non ha le opere? Quella fede può forse salvarlo?
<p>15 Se un fratello o una sorella sono senza vestiti e sprovvisti del cibo quotidiano
<p>16 e uno di voi dice loro: «Andatevene in pace riscaldatevi e saziatevi» ma non date loro il necessario per il corpo a che cosa serve?
<p>17 Così anche la fede: se non è seguita dalle opere in se stessa è morta.
<p>18 Al contrario uno potrebbe dire: «Tu hai la fede e io ho le opere; mostrami la tua fede senza le opere e io con le mie opere ti mostrerò la mia fede».
<p>19 Tu credi che c’è un Dio solo? Fai bene; anche i demòni lo credono e tremano!
<p>20 Insensato vuoi capire che la fede senza le opere non ha valore?
<p>21 Abramo nostro padre, non fu forse giustificato per le sue opere quando offrì Isacco suo figlio sull’altare?
<p>22 Vedi: la fede agiva insieme alle opere di lui e per le opere la fede divenne perfetta.
<p>23 E si compì la Scrittura che dice: <i>Abramo credette a Dio e gli fu accreditato come giustizia</i> ed egli fu chiamato amico di Dio.
<p>24 Vedete: l’uomo è giustificato per le opere e non soltanto per la fede.
<p>25 Così anche Raab la prostituta non fu forse giustificata per le opere perché aveva dato ospitalità agli esploratori e li aveva fatti ripartire per un’altra strada?
<p>26 Infatti come il corpo senza lo spirito è morto così anche la fede senza le opere è morta.
<h4>3</h4>
<p>1 Fratelli miei non siate in molti a fare da maestri sapendo che riceveremo un giudizio più severo:
<p>2 tutti infatti pecchiamo in molte cose. Se uno non pecca nel parlare costui è un uomo perfetto capace di tenere a freno anche tutto il corpo.
<p>3 Se mettiamo il morso in bocca ai cavalli perché ci obbediscano possiamo dirigere anche tutto il loro corpo.
<p>4 Ecco anche le navi, benché siano così grandi e spinte da venti gagliardi con un piccolissimo timone vengono guidate là dove vuole il pilota.
<p>5 Così anche la lingua: è un membro piccolo ma può vantarsi di grandi cose. Ecco: un piccolo fuoco può incendiare una grande foresta!
<p>6 Anche la lingua è un fuoco il mondo del male! La lingua è inserita nelle nostre membra contagia tutto il corpo e incendia tutta la nostra vita traendo la sua fiamma dalla Geènna.
<p>7 Infatti ogni sorta di bestie e di uccelli di rettili e di esseri marini sono domati e sono stati domati dall’uomo,
<p>8 ma la lingua nessuno la può domare: è un male ribelle è piena di veleno mortale.
<p>9 Con essa benediciamo il Signore e Padre e con essa malediciamo gli uomini fatti a somiglianza di Dio.
<p>10 Dalla stessa bocca escono benedizione e maledizione. Non dev’essere così fratelli miei!
<p>11 La sorgente può forse far sgorgare dallo stesso getto acqua dolce e amara?
<p>12 Può forse miei fratelli un albero di fichi produrre olive o una vite produrre fichi? Così una sorgente salata non può produrre acqua dolce.
<p>13 Chi tra voi è saggio e intelligente? Con la buona condotta mostri che le sue opere sono ispirate a mitezza e sapienza.
<p>14 Ma se avete nel vostro cuore gelosia amara e spirito di contesa non vantatevi e non dite menzogne contro la verità.
<p>15 Non è questa la sapienza che viene dall’alto: è terrestre materiale diabolica;
<p>16 perché dove c’è gelosia e spirito di contesa c’è disordine e ogni sorta di cattive azioni.
<p>17 Invece la sapienza che viene dall’alto anzitutto è pura poi pacifica mite arrendevole piena di misericordia e di buoni frutti imparziale e sincera.
<p>18 Per coloro che fanno opera di pace viene seminato nella pace un frutto di giustizia.
<h4>4</h4>
<p>1 Da dove vengono le guerre e le liti che sono in mezzo a voi? Non vengono forse dalle vostre passioni che fanno guerra nelle vostre membra?
<p>2 Siete pieni di desideri e non riuscite a possedere; uccidete, siete invidiosi e non riuscite a ottenere; combattete e fate guerra! Non avete perché non chiedete;
<p>3 chiedete e non ottenete perché chiedete male per soddisfare cioè le vostre passioni.
<p>4 Gente infedele! Non sapete che l’amore per il mondo è nemico di Dio?<br/> Chi dunque vuole essere amico del mondo si rende nemico di Dio.
<p>5 O forse pensate che invano la Scrittura dichiari: «Fino alla gelosia ci ama lo Spirito che egli ha fatto abitare in noi»?
<p>6 Anzi ci concede la grazia più grande; per questo dice:<br/> <i>Dio resiste ai superbi,</i><br/> <i>agli umili invece dà la sua grazia</i>.
<p>7 Sottomettetevi dunque a Dio; resistete al diavolo ed egli fuggirà lontano da voi.
<p>8 Avvicinatevi a Dio ed egli si avvicinerà a voi. Peccatori purificate le vostre mani; uomini dall’animo indeciso santificate i vostri cuori.
<p>9 Riconoscete la vostra miseria fate lutto e piangete; le vostre risa si cambino in lutto e la vostra allegria in tristezza.
<p>10 Umiliatevi davanti al Signore ed egli vi esalterà.
<p>11 Non dite male gli uni degli altri fratelli. Chi dice male del fratello o giudica il suo fratello, parla contro la Legge e giudica la Legge. E se tu giudichi la Legge non sei uno che osserva la Legge ma uno che la giudica.
<p>12 Uno solo è legislatore e giudice Colui che può salvare e mandare in rovina; ma chi sei tu che giudichi il tuo prossimo?
<p>13 E ora a voi che dite: «Oggi o domani andremo nella tal città e vi passeremo un anno e faremo affari e guadagni»
<p>14 mentre non sapete quale sarà domani la vostra vita! Siete come vapore che appare per un istante e poi scompare.
<p>15 Dovreste dire invece: «Se il Signore vorrà vivremo e faremo questo o quello».
<p>16 Ora invece vi vantate nella vostra arroganza; ogni vanto di questo genere è iniquo.
<p>17 Chi dunque sa fare il bene e non lo fa commette peccato.
<h4>5</h4>
<p>1 E ora a voi ricchi: piangete e gridate per le sciagure che cadranno su di voi!
<p>2 Le vostre ricchezze sono marce
<p>3 i vostri vestiti sono mangiati dalle tarme. Il vostro oro e il vostro argento sono consumati dalla ruggine la loro ruggine si alzerà ad accusarvi e divorerà le vostre carni come un fuoco. Avete accumulato tesori per gli ultimi giorni!
<p>4 Ecco il salario dei lavoratori che hanno mietuto sulle vostre terre e che voi non avete pagato grida e le proteste dei mietitori sono giunte <i>agli orecchi del Signore onnipotente</i>.
<p>5 Sulla terra avete vissuto in mezzo a piaceri e delizie, e vi siete ingrassati <i>per il giorno della strage</i>.
<p>6 Avete condannato e ucciso il giusto ed egli non vi ha opposto resistenza.
<p>7 Siate dunque costanti fratelli fino alla venuta del Signore. Guardate l’agricoltore: egli aspetta con costanza il prezioso frutto della terra finché abbia ricevuto le prime e le ultime piogge.
<p>8 Siate costanti anche voi rinfrancate i vostri cuori perché la venuta del Signore è vicina.
<p>9 Non lamentatevi fratelli gli uni degli altri per non essere giudicati; ecco il giudice è alle porte.
<p>10 Fratelli prendete a modello di sopportazione e di costanza i profeti che hanno parlato nel nome del Signore.
<p>11 Ecco noi chiamiamo beati quelli che sono stati pazienti. Avete udito parlare della pazienza di Giobbe e conoscete la sorte finale che gli riserbò il Signore perché il Signore è ricco di misericordia e di compassione.
<p>12 Soprattutto fratelli miei non giurate né per il cielo né per la terra e non fate alcun altro giuramento. Ma il vostro «sì» sia sì e il vostro «no» no per non incorrere nella condanna.
<p>13 Chi tra voi è nel dolore preghi; chi è nella gioia canti inni di lode.
<p>14 Chi è malato chiami presso di sé i presbìteri della Chiesa ed essi preghino su di lui ungendolo con olio nel nome del Signore.
<p>15 E la preghiera fatta con fede salverà il malato: il Signore lo solleverà e se ha commesso peccati gli saranno perdonati.
<p>16 Confessate perciò i vostri peccati gli uni agli altri e pregate gli uni per gli altri per essere guariti. Molto potente è la preghiera fervorosa del giusto.
<p>17 Elia era un uomo come noi: pregò intensamente che non piovesse e non piovve sulla terra per tre anni e sei mesi.
<p>18 Poi pregò di nuovo e il cielo diede la pioggia e la terra produsse il suo frutto.
<p>19 Fratelli miei se uno di voi si allontana dalla verità e un altro ve lo riconduce,
<p>20 costui sappia che chi riconduce un peccatore dalla sua via di errore lo salverà dalla morte e <i>coprirà una moltitudine di peccati</i>.
