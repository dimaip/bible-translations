<h4>1</h4>
<p>1 Il re Davide era vecchio e avanzato negli anni e sebbene lo coprissero non riusciva a riscaldarsi.
<p>2 I suoi servi gli suggerirono: «Si cerchi per il re nostro signore una giovane vergine che assista il re e lo curi e dorma sul suo seno; così il re nostro signore si riscalderà».
<p>3 Si cercò in tutto il territorio d’Israele una giovane bella e si trovò Abisàg la Sunammita e la condussero al re.
<p>4 La giovane era straordinariamente bella; ella curava il re e lo serviva ma il re non si unì a lei.
<p>5 Intanto Adonia figlio di Agghìt insuperbito diceva: «Sarò io il re». Si procurò un carro un tiro di cavalli e cinquanta uomini che correvano dinanzi a lui.
<p>6 Suo padre non lo contrariò mai dicendo: «Perché ti comporti in questo modo?». Anche lui era molto avvenente; era nato dopo Assalonne.
<p>7 Si accordò con Ioab figlio di Seruià e con il sacerdote Ebiatàr i quali sostenevano il partito di Adonia.
<p>8 Invece il sacerdote Sadoc Benaià figlio di Ioiadà il profeta Natan Simei, Rei e il corpo dei prodi di Davide non si schierarono con Adonia.
<p>9 Adonia un giorno immolò pecore buoi e vitelli grassi presso la pietra Zochèlet che è vicina alla fonte di Roghel. Invitò tutti i suoi fratelli figli del re e tutti gli uomini di Giuda al servizio del re.
<p>10 Ma non invitò il profeta Natan né Benaià né il corpo dei prodi e neppure Salomone suo fratello.
<p>11 Allora Natan disse a Betsabea madre di Salomone: «Non hai sentito che Adonia figlio di Agghìt è diventato re e Davide nostro signore non lo sa neppure?
<p>12 Ebbene, ti do un consiglio perché tu salvi la tua vita e quella di tuo figlio Salomone.
<p>13 Va’ presentati al re Davide e digli: “O re mio signore tu non hai forse giurato alla tua schiava dicendo: Salomone tuo figlio sarà re dopo di me ed egli siederà sul mio trono? Perché allora è diventato re Adonia?”.
<p>14 Ecco mentre tu starai ancora lì a parlare al re io ti seguirò e completerò le tue parole».
<p>15 Betsabea si presentò al re nella camera da letto; il re era molto vecchio e Abisàg la Sunammita lo serviva.
<p>16 Betsabea si inchinò e si prostrò davanti al re. Il re poi le domandò: «Che hai?».
<p>17 Ella gli rispose: «Signore mio tu hai giurato alla tua schiava per il Signore tuo Dio: “Salomone tuo figlio, sarà re dopo di me ed egli siederà sul trono”.
<p>18 Ora invece Adonia è diventato re senza che tu o re mio signore neppure lo sappia.
<p>19 Ha immolato molti giovenchi vitelli grassi e pecore ha invitato tutti i figli del re il sacerdote Ebiatàr e Ioab capo dell’esercito ma non ha invitato Salomone tuo servitore.
<p>20 Perciò su di te o re, mio signore sono gli occhi di tutto Israele perché annunci loro chi siederà sul trono del re mio signore dopo di lui.
<p>21 Quando il re mio signore si sarà addormentato con i suoi padri io e mio figlio Salomone saremo trattati da colpevoli».
<p>22 Mentre lei ancora parlava con il re arrivò il profeta Natan.
<p>23 Fu annunciato al re: «Ecco c’è il profeta Natan». Questi entrò alla presenza del re davanti al quale si prostrò con la faccia a terra.
<p>24 Natan disse: «O re mio signore hai forse decretato tu: Adonia regnerà dopo di me e siederà sul mio trono?
<p>25 Difatti oggi egli è andato a immolare molti giovenchi vitelli grassi e pecore e ha invitato tutti i figli del re i capi dell’esercito e il sacerdote Ebiatàr. Costoro mangiano e bevono con lui e gridano: “Viva il re Adonia!”.
<p>26 Ma non ha invitato me tuo servitore né il sacerdote Sadoc né Benaià figlio di Ioiadà né Salomone tuo servitore.
<p>27 Questa cosa è forse avvenuta per ordine del re mio signore? Perché non hai fatto sapere al tuo servo chi siederà sul trono del re mio signore dopo di lui?».
<p>28 Il re Davide presa la parola disse: «Chiamatemi Betsabea!». Costei entrò alla presenza del re e stette davanti a lui.
<p>29 Il re giurò e disse: «Per la vita del Signore che mi ha liberato da ogni angustia!
<p>30 Come ti ho giurato per il Signore Dio d’Israele dicendo: “Salomone tuo figlio sarà re dopo di me ed egli siederà sul mio trono al mio posto” così farò oggi».
<p>31 Betsabea si inchinò con la faccia a terra si prostrò davanti al re dicendo: «Viva il mio signore il re Davide per sempre!».
<p>32 Poi il re Davide disse: «Chiamatemi il sacerdote Sadoc il profeta Natan e Benaià figlio di Ioiadà». Costoro entrarono alla presenza del re,
<p>33 che disse loro: «Prendete con voi la guardia del vostro signore: fate montare Salomone, mio figlio sulla mia mula e fatelo scendere a Ghicon.
<p>34 Ivi il sacerdote Sadoc con il profeta Natan lo unga re d’Israele. Voi suonerete il corno e griderete: “Viva il re Salomone!”.
<p>35 Quindi risalirete dietro a lui che verrà a sedere sul mio trono e regnerà al mio posto. Poiché io ho designato lui a divenire capo su Israele e su Giuda».
<p>36 Benaià figlio di Ioiadà rispose al re: «Così sia! Anche il Signore Dio del re mio signore decida allo stesso modo!
<p>37 Come il Signore fu con il re mio signore così sia con Salomone e renda il suo trono più splendido del trono del mio signore il re Davide».
<p>38 Scesero il sacerdote Sadoc il profeta Natan e Benaià figlio di Ioiadà, insieme con i Cretei e con i Peletei; fecero montare Salomone sulla mula del re Davide e lo condussero a Ghicon.
<p>39 Il sacerdote Sadoc prese il corno dell’olio dalla tenda e unse Salomone; suonarono il corno e tutto il popolo gridò: «Viva il re Salomone!».
<p>40 Tutto il popolo risalì dietro a lui il popolo suonava i flauti e godeva di una grande gioia; il loro clamore lacerava la terra.
<p>41 Lo sentì Adonia insieme agli invitati che erano con lui; essi avevano finito di mangiare. Ioab udito il suono del corno chiese: «Perché c’è clamore di città in tumulto?».
<p>42 Mentre parlava ecco giungere Giònata figlio del sacerdote Ebiatàr al quale Adonia disse: «Vieni! Tu sei un valoroso e rechi certo buone notizie!».
<p>43 «No - rispose Giònata ad Adonia - il re Davide nostro signore ha fatto re Salomone
<p>44 e ha mandato con lui il sacerdote Sadoc il profeta Natan e Benaià, figlio di Ioiadà insieme con i Cretei e con i Peletei che l’hanno fatto montare sulla mula del re.
<p>45 Il sacerdote Sadoc e il profeta Natan l’hanno unto re a Ghicon; quindi sono risaliti esultanti e la città si è messa in agitazione. Questo è il clamore che avete udito.
<p>46 Anzi Salomone si è già seduto sul trono del regno
<p>47 e i servi del re sono andati a felicitarsi con il re Davide nostro signore dicendo: “Il tuo Dio renda il nome di Salomone più celebre del tuo nome e renda il suo trono più splendido del tuo trono!”. Il re si è prostrato sul letto.
<p>48 Poi il re ha detto anche questo: “Sia benedetto il Signore Dio d’Israele perché oggi ha concesso che uno sieda sul mio trono mentre i miei occhi lo vedono”».
<p>49 Allora tutti gli invitati di Adonia si spaventarono si alzarono e se ne andarono ognuno per la sua strada.
<p>50 Adonia che temeva Salomone alzatosi andò ad aggrapparsi ai corni dell’altare.
<p>51 Fu riferito a Salomone: «Sappi che Adonia avendo paura del re Salomone ha afferrato i corni dell’altare dicendo: “Mi giuri oggi il re Salomone che non farà morire di spada il suo servitore”».
<p>52 Salomone disse: «Se si comporterà da uomo leale neppure un suo capello cadrà a terra; ma se in lui sarà trovato qualche male morirà».
<p>53 Il re Salomone ordinò che lo facessero scendere dall’altare; quegli venne a prostrarsi davanti al re Salomone poi Salomone gli disse: «Va’ a casa tua!».
<h4>2</h4>
<p>1 I giorni di Davide si erano avvicinati alla morte ed egli ordinò a Salomone suo figlio:
<p>2 «Io me ne vado per la strada di ogni uomo sulla terra. Tu sii forte e móstrati uomo.
<p>3 Osserva la legge del Signore tuo Dio procedendo nelle sue vie ed eseguendo le sue leggi i suoi comandi le sue norme e le sue istruzioni come sta scritto nella legge di Mosè perché tu riesca in tutto quello che farai e dovunque ti volgerai,
<p>4 perché il Signore compia la promessa che mi ha fatto dicendo: “Se i tuoi figli nella loro condotta si cureranno di camminare davanti a me con fedeltà con tutto il loro cuore e con tutta la loro anima non ti sarà tolto un discendente dal trono d’Israele”.
<p>5 Anche tu sai quel che ha fatto a me Ioab figlio di Seruià cioè come egli ha trattato i due capi dell’esercito d’Israele Abner figlio di Ner e Amasà figlio di Ieter, come li ha uccisi spargendo in tempo di pace il sangue di guerra e mettendo sangue di guerra sulla sua cintura che era intorno ai suoi fianchi e sul suo sandalo che era ai suoi piedi.
<p>6 Agirai con la tua saggezza e non permetterai che la sua vecchiaia scenda in pace agli inferi.
<p>7 Agirai con bontà verso i figli di Barzillài il Galaadita e saranno tra coloro che mangiano alla tua tavola, perché mi hanno assistito mentre fuggivo da Assalonne tuo fratello.
<p>8 Ed ecco accanto a te Simei figlio di Ghera Beniaminita di Bacurìm; egli mi maledisse con una maledizione terribile nel giorno in cui andavo a Macanàim. Ma discese incontro a me al Giordano e gli giurai per il Signore: “Non ti farò morire di spada”.
<p>9 Ora però non lasciarlo impunito. Infatti tu sei un uomo saggio e sai ciò che gli dovrai fare. Farai scendere la sua canizie agli inferi con morte violenta».
<p>10 Davide si addormentò con i suoi padri e fu sepolto nella Città di Davide.
<p>11 La durata del regno di Davide su Israele fu di quarant’anni: a Ebron regnò sette anni e a Gerusalemme regnò trentatré anni.
<p>12 Salomone sedette sul trono di Davide suo padre e il suo regno si consolidò molto.
<p>13 Adonia figlio di Agghìt si recò da Betsabea madre di Salomone che gli chiese: «Vieni con intenzioni pacifiche?». «Pacifiche» rispose quello,
<p>14 e soggiunse: «Ho da dirti una cosa». E quella: «Parla!».
<p>15 Egli disse: «Tu sai che il regno spettava a me e che tutti gli Israeliti si attendevano che io regnassi. Eppure il regno mi è sfuggito ed è passato a mio fratello perché gli era stato decretato dal Signore.
<p>16 Ora ti rivolgo una sola domanda: non respingermi». Ed essa: «Parla!».
<p>17 Adonia disse: «Di’ al re Salomone il quale nulla ti può negare che mi conceda in moglie Abisàg la Sunammita».
<p>18 Betsabea rispose: «Bene! Parlerò io stessa al re in tuo favore».
<p>19 Betsabea si presentò al re Salomone per parlargli in favore di Adonia. Il re si alzò per andarle incontro si prostrò davanti a lei quindi sedette sul trono facendo collocare un trono per la madre del re. Questa gli sedette alla destra
<p>20 e disse: «Ti rivolgo una sola piccola domanda: non respingermi». Il re le rispose: «Chiedi madre mia certo non ti respingerò».
<p>21 E quella: «Si conceda Abisàg la Sunammita in moglie ad Adonia tuo fratello».
<p>22 Il re Salomone rispose a sua madre: «Perché tu mi chiedi Abisàg la Sunammita per Adonia? Chiedi pure il regno per lui poiché egli è mio fratello maggiore e per lui parteggiano il sacerdote Ebiatàr e Ioab figlio di Seruià».
<p>23 Il re Salomone giurò per il Signore: «Dio mi faccia questo e altro mi aggiunga, se non è vero che Adonia ha avanzato questa proposta a danno della sua vita.
<p>24 Ebbene, per la vita del Signore che mi ha reso saldo mi ha fatto sedere sul trono di Davide mio padre e mi ha fatto una casa come aveva promesso oggi stesso Adonia verrà ucciso».
<p>25 Il re Salomone ordinò l’esecuzione a Benaià figlio di Ioiadà il quale lo colpì e quegli morì.
<p>26 Il re disse al sacerdote Ebiatàr: «Vattene ad Anatòt nella tua campagna. Certo tu sei degno di morte ma oggi non ti faccio morire perché tu hai portato l’arca del Signore Dio davanti a Davide mio padre e perché ti sei occupato di tutto quello di cui mio padre si occupava».
<p>27 Così Salomone espulse Ebiatàr perché non fosse sacerdote del Signore adempiendo la parola che il Signore aveva pronunciato a Silo riguardo alla casa di Eli.
<p>28 La notizia arrivò a Ioab - Ioab si era schierato per Adonia mentre non si era schierato per Assalonne - e allora Ioab fuggì nella tenda del Signore e si afferrò ai corni dell’altare.
<p>29 Fu riferito al re Salomone che Ioab era fuggito nella tenda del Signore e che stava al fianco dell’altare. Salomone inviò Benaià figlio di Ioiadà con quest’ordine: «Va’ colpiscilo!».
<p>30 Benaià andò nella tenda del Signore e disse a Ioab: «Così dice il re: “Esci!”». Quegli rispose: «No! Qui voglio morire!». Benaià riferì al re: «Ioab ha parlato così e così mi ha risposto».
<p>31 Il re gli disse: «Fa’ come egli ha detto: colpiscilo e seppelliscilo; così allontanerai da me e dalla casa di mio padre il sangue che Ioab ha sparso senza motivo.
<p>32 Il Signore farà ricadere il suo sangue sulla sua testa perché egli ha colpito due uomini giusti e migliori di lui e li ha trafitti con la sua spada senza che Davide mio padre lo sapesse: Abner figlio di Ner capo dell’esercito d’Israele e Amasà figlio di Ieter capo dell’esercito di Giuda.
<p>33 Il loro sangue ricadrà sulla testa di Ioab e sulla testa della sua discendenza per sempre mentre per Davide e la sua discendenza la sua casa e il suo trono vi sarà pace per sempre da parte del Signore».
<p>34 Benaià figlio di Ioiadà salì lo colpì e lo uccise; Ioab fu sepolto nella sua casa nel deserto.
<p>35 Il re lo sostituì nominando capo dell’esercito Benaià figlio di Ioiadà mentre mise il sacerdote Sadoc al posto di Ebiatàr.
<p>36 Il re mandò a chiamare Simei per dirgli: «Costruisciti una casa a Gerusalemme; ivi sarà la tua dimora e non ne uscirai per andartene qua e là.
<p>37 Quando ne uscirai oltrepassando il torrente Cedron sappi bene che morirai certamente: il tuo sangue ricadrà sulla tua testa».
<p>38 Simei disse al re: «Va bene! Come ha detto il re mio signore, così farà il tuo servo». Simei dimorò in Gerusalemme per molto tempo.
<p>39 Dopo tre anni due schiavi di Simei fuggirono presso Achis figlio di Maacà re di Gat. Fu riferito a Simei: «I tuoi schiavi sono in Gat».
<p>40 Simei si alzò, sellò il suo asino e partì per Gat andando da Achis in cerca dei suoi schiavi. Simei vi andò e ricondusse i suoi schiavi da Gat.
<p>41 Fu riferito a Salomone che Simei era andato da Gerusalemme a Gat e che era ritornato.
<p>42 Il re fece chiamare Simei e gli disse: «Non ti avevo forse fatto giurare per il Signore e non ti avevo ammonito dicendo: “Nel giorno in cui uscirai per andartene qua e là sappi bene che certamente dovrai morire”? Tu mi avevi risposto: “Va bene, ho capito”.
<p>43 Perché non hai rispettato il giuramento del Signore e il comando che ti avevo impartito?».
<p>44 Il re aggiunse a Simei: «Tu conosci poiché il tuo cuore ne è consapevole tutto il male che hai fatto a Davide mio padre. Il Signore farà ricadere la tua malvagità sulla tua testa.
<p>45 Invece sarà benedetto il re Salomone e il trono di Davide sarà saldo per sempre davanti al Signore».
<p>46 Il re diede ordine a Benaià figlio di Ioiadà il quale uscito lo colpì e quegli morì.<br/> Il regno si consolidò nelle mani di Salomone.
<h4>3</h4>
<p>1 Salomone divenne genero del faraone re d’Egitto. Prese la figlia del faraone che introdusse nella Città di Davide ove rimase finché non terminò di costruire la propria casa il tempio del Signore e le mura di cinta di Gerusalemme.
<p>2 Il popolo però offriva sacrifici sulle alture perché ancora non era stato costruito un tempio per il nome del Signore.
<p>3 Salomone amava il Signore e nella sua condotta seguiva le disposizioni di Davide suo padre; tuttavia offriva sacrifici e bruciava incenso sulle alture.
<p>4 Il re andò a Gàbaon per offrirvi sacrifici perché ivi sorgeva l’altura più grande. Su quell’altare Salomone offrì mille olocausti.
<p>5 A Gàbaon il Signore apparve a Salomone in sogno durante la notte. Dio disse: «Chiedimi ciò che vuoi che io ti conceda».
<p>6 Salomone disse: «Tu hai trattato il tuo servo Davide mio padre con grande amore perché egli aveva camminato davanti a te con fedeltà con giustizia e con cuore retto verso di te. Tu gli hai conservato questo grande amore e gli hai dato un figlio che siede sul suo trono come avviene oggi.
<p>7 Ora Signore mio Dio tu hai fatto regnare il tuo servo al posto di Davide mio padre. Ebbene io sono solo un ragazzo; non so come regolarmi.
<p>8 Il tuo servo è in mezzo al tuo popolo che hai scelto popolo numeroso che per quantità non si può calcolare né contare.
<p>9 Concedi al tuo servo un cuore docile perché sappia rendere giustizia al tuo popolo e sappia distinguere il bene dal male; infatti chi può governare questo tuo popolo così numeroso?».
<p>10 Piacque agli occhi del Signore che Salomone avesse domandato questa cosa.
<p>11 Dio gli disse: «Poiché hai domandato questa cosa e non hai domandato per te molti giorni né hai domandato per te ricchezza, né hai domandato la vita dei tuoi nemici ma hai domandato per te il discernimento nel giudicare,
<p>12 ecco faccio secondo le tue parole. Ti concedo un cuore saggio e intelligente: uno come te non ci fu prima di te né sorgerà dopo di te.
<p>13 Ti concedo anche quanto non hai domandato cioè ricchezza e gloria come a nessun altro fra i re per tutta la tua vita.
<p>14 Se poi camminerai nelle mie vie osservando le mie leggi e i miei comandi come ha fatto Davide tuo padre prolungherò anche la tua vita».
<p>15 Salomone si svegliò ecco era stato un sogno. Andò a Gerusalemme; stette davanti all’arca dell’alleanza del Signore offrì olocausti compì sacrifici di comunione e diede un banchetto per tutti i suoi servi.
<p>16 Un giorno vennero dal re due prostitute e si presentarono innanzi a lui.
<p>17 Una delle due disse: «Perdona mio signore! Io e questa donna abitiamo nella stessa casa; io ho partorito mentre lei era in casa.
<p>18 Tre giorni dopo il mio parto anche questa donna ha partorito; noi stiamo insieme e non c’è nessun estraneo in casa fuori di noi due.
<p>19 Il figlio di questa donna è morto durante la notte perché lei gli si era coricata sopra.
<p>20 Ella si è alzata nel cuore della notte ha preso il mio figlio dal mio fianco mentre la tua schiava dormiva e se lo è messo in seno e sul mio seno ha messo il suo figlio morto.
<p>21 Al mattino mi sono alzata per allattare mio figlio ma ecco era morto. L’ho osservato bene al mattino; ecco non era il figlio che avevo partorito io».
<p>22 L’altra donna disse: «Non è così! Mio figlio è quello vivo, il tuo è quello morto». E quella al contrario diceva: «Non è così! Quello morto è tuo figlio il mio è quello vivo». Discutevano così alla presenza del re.
<p>23 Il re disse: «Costei dice: “Mio figlio è quello vivo il tuo è quello morto” mentre quella dice: “Non è così! Tuo figlio è quello morto e il mio è quello vivo”».
<p>24 Allora il re ordinò: «Andate a prendermi una spada!». Portarono una spada davanti al re.
<p>25 Quindi il re aggiunse: «Tagliate in due il bambino vivo e datene una metà all’una e una metà all’altra».
<p>26 La donna il cui figlio era vivo si rivolse al re poiché le sue viscere si erano commosse per il suo figlio e disse: «Perdona mio signore! Date a lei il bimbo vivo; non dovete farlo morire!».<br/> L’altra disse: «Non sia né mio né tuo; tagliate!».
<p>27 Presa la parola il re disse: «Date alla prima il bimbo vivo; non dovete farlo morire. Quella è sua madre».
<p>28 Tutti gli Israeliti seppero della sentenza pronunciata dal re e provarono un profondo rispetto per il re perché avevano constatato che la sapienza di Dio era in lui per rendere giustizia.
<h4>4</h4>
<p>1 Il re Salomone estese il suo dominio su tutto Israele.
<p>2 Questi erano i suoi dignitari: Azaria figlio di Sadoc fu sacerdote;
<p>3 Elicòref e Achia figli di Sisa, scribi; Giòsafat figlio di Achilù d archivista;
<p>4 Benaià figlio di Ioiadà capo dell’esercito; Sadoc ed Ebiatàr sacerdoti;
<p>5 Azaria figlio di Natan capo dei prefetti; Zabud figlio di Natan sacerdote amico del re;
<p>6 Achisar maggiordomo; Adoniràm figlio di Abda sovrintendente al lavoro coatto.
<p>7 Salomone aveva dodici prefetti su tutto Israele i quali provvedevano al re e alla sua casa; ognuno aveva l’incarico di procurare il necessario per un mese all’anno.
<p>8 Questi sono i loro nomi: il figlio di Cur sulle montagne di èfraim;
<p>9 il figlio di Deker a Makas a Saalbìm a Bet-Semes a Elon-Bet-Canan;
<p>10 il figlio di Chesed ad Arubbòt: a lui appartenevano Soco e tutta la regione di Chefer;
<p>11 il figlio di Abinadàb aveva tutta la collina di Dor; sua moglie era Tafat figlia di Salomone;
<p>12 Baanà figlio di Achilù d aveva Taanac Meghiddo e tutta Bet-Sean che è dal lato verso Sartàn sotto Izreèl da Bet-Sean fino ad Abel-Mecolà fin oltre Iokmeàm;
<p>13 il figlio di Gheber a Ramot di Gàlaad: a lui appartenevano i villaggi di Iair figlio di Manasse in Gàlaad il distretto di Argob in Basan sessanta grandi città con mura e spranghe di bronzo;
<p>14 Achinadàb figlio di Iddo a Macanàim;
<p>15 Achimàas in Nèftali: anch’egli aveva preso in moglie una figlia di Salomone Basmat;
<p>16 Baanà figlio di Cusài in Aser e in Zàbulon;
<p>17 Giòsafat figlio di Parù ach in ìssacar;
<p>18 Simei, figlio di Ela in Beniamino;
<p>19 Gheber figlio di Urì nella regione di Gàlaad, cioè la terra di Sicon re degli Amorrei e di Og re di Basan. Inoltre c’era un prefetto unico nella terra di Giuda.
<p>20 Giuda e Israele per quantità erano numerosi come la sabbia del mare; mangiavano, bevevano e vivevano felici.
<h4>5</h4>
<p>1 Salomone dominava su tutti i regni dal Fiume alla regione dei Filistei e al confine con l’Egitto. Gli portavano tributi e servivano Salomone tutti i giorni della sua vita.
<p>2 I viveri di Salomone per un giorno erano trenta <i>kor</i> di fior di farina e sessanta <i>kor</i> di farina comune
<p>3 dieci buoi grassi venti buoi da pascolo e cento pecore senza contare i cervi le gazzelle i caprioli e i volatili ingrassati.
<p>4 Egli infatti dominava su tutto l’Oltrefiume da Tifsach a Gaza su tutti i re dell’Oltrefiume e aveva pace dappertutto all’intorno.
<p>5 Giuda e Israele erano al sicuro; ognuno stava sotto la propria vite e sotto il proprio fico da Dan fino a Bersabea per tutti i giorni di Salomone.
<p>6 Salomone possedeva quarantamila stalle per i cavalli dei suoi carri e dodicimila cavalli da sella.
<p>7 Quei prefetti ognuno per il suo mese provvedevano quanto serviva al re Salomone e a quelli che erano ammessi alla sua tavola; non facevano mancare nulla.
<p>8 Portavano l’orzo e la paglia per i cavalli e i destrieri nel luogo ove si trovava ognuno secondo il suo mandato.
<p>9 Dio concesse a Salomone sapienza e intelligenza molto grandi e una mente vasta come la sabbia che è sulla spiaggia del mare.
<p>10 La sapienza di Salomone superava la sapienza di tutti gli orientali e tutta la sapienza dell’Egitto.
<p>11 Egli era più saggio di tutti gli uomini più di Etan l’Ezraita di Eman di Calcol e di Darda figli di Macol; il suo nome era famoso fra tutte le genti limitrofe.
<p>12 Salomone pronunciò tremila proverbi; le sue odi furono millecinque.
<p>13 Parlò delle piante dal cedro del Libano all’issòpo che sbuca dal muro; parlò delle bestie degli uccelli dei rettili e dei pesci.
<p>14 Da tutte le nazioni venivano per ascoltare la sapienza di Salomone mandati da tutti i re della terra che avevano sentito parlare della sua sapienza.
<p>15 Chiram re di Tiro mandò i suoi servi da Salomone perché aveva sentito che l’avevano unto re al posto di suo padre; infatti Chiram era sempre stato amico di Davide.
<p>16 Salomone mandò a dire a Chiram:
<p>17 «Tu sai che Davide mio padre non ha potuto edificare un tempio al nome del Signore suo Dio a causa delle guerre che i nemici gli mossero da tutte le parti finché il Signore non li prostrò sotto la pianta dei suoi piedi.
<p>18 Ora il Signore mio Dio mi ha dato pace da ogni parte e non ho né avversari né particolari difficoltà.
<p>19 Ecco ho deciso di edificare un tempio al nome del Signore, mio Dio come ha detto il Signore a Davide mio padre: “Tuo figlio che io porrò al tuo posto sul tuo trono lui edificherà il tempio al mio nome”.
<p>20 Ordina dunque che si taglino per me cedri del Libano; i miei servi saranno con i tuoi servi e io ti darò come salario per i tuoi servi quanto fisserai. Tu sai bene infatti che fra noi nessuno è capace di tagliare il legname come sanno fare quelli di Sidone».
<p>21 Quando Chiram udì le parole di Salomone si rallegrò molto e disse: «Sia benedetto oggi il Signore che per Davide ha posto un figlio saggio sopra questo popolo numeroso».
<p>22 Chiram mandò a dire a Salomone: «Ho ascoltato ciò che mi hai mandato a dire; io farò quanto tu desideri riguardo al legname di cedro e al legname di cipresso.
<p>23 I miei servi lo caleranno dal Libano al mare; lo avvierò per mare a mo’ di zattere al luogo che mi indicherai. Là lo slegherò e tu lo prenderai. Quanto a provvedere al mantenimento della mia casa tu soddisferai il mio desiderio».
<p>24 Chiram diede a Salomone legname di cedro e legname di cipresso quanto ne volle.
<p>25 Salomone diede a Chiram ventimila <i>kor</i> di grano per il mantenimento della sua casa e venti <i>kor</i> di olio puro; questo dava Salomone a Chiram ogni anno.
<p>26 Il Signore concesse a Salomone la sapienza come gli aveva promesso. Fra Chiram e Salomone vi fu pace e conclusero un’alleanza tra loro due.
<p>27 Il re Salomone arruolò da tutto Israele uomini per il lavoro coatto e gli uomini del lavoro coatto erano trentamila.
<p>28 Li mandava a turno nel Libano diecimila al mese: passavano un mese nel Libano e due mesi nelle loro case. Adoniràm sovrintendeva al lavoro coatto.
<p>29 Salomone aveva settantamila operai addetti a portare i pesi e ottantamila scalpellini per lavorare sulle montagne
<p>30 senza contare gli incaricati dei prefetti di Salomone che erano preposti ai lavori in numero di tremilatrecento e dirigevano il popolo che era occupato nei lavori.
<p>31 Il re diede ordine di estrarre pietre grandi pietre scelte per porre a fondamento del tempio pietre squadrate.
<p>32 Gli operai di Salomone gli operai di Chiram e di Biblo le sgrossavano; inoltre preparavano il legname e le pietre per costruire il tempio.
<h4>6</h4>
<p>1 L’anno quattrocentoottantesimo dopo l’uscita degli Israeliti dalla terra d’Egitto l’anno quarto del regno di Salomone su Israele nel mese di Ziv cioè nel secondo mese egli dette inizio alla costruzione del tempio del Signore.
<p>2 Il tempio costruito dal re Salomone per il Signore aveva sessanta cubiti di lunghezza venti di larghezza trenta cubiti di altezza.
<p>3 Davanti all’aula del tempio vi era il vestibolo: era lungo venti cubiti nel senso della larghezza del tempio e profondo dieci cubiti davanti al tempio.
<p>4 Fece nel tempio finestre con cornici e inferriate.
<p>5 Contro il muro del tempio costruì all’intorno un edificio a piani cioè intorno alle pareti del tempio sia dell’aula sia del sacrario e vi fece delle stanze.
<p>6 Il piano inferiore era largo cinque cubiti il piano di mezzo era largo sei cubiti e il terzo era largo sette cubiti perché predispose delle rientranze tutt’intorno all’esterno del tempio in modo che non fossero intaccate le pareti del tempio.
<p>7 Per la costruzione del tempio venne usata pietra intatta di cava; durante i lavori nel tempio non si udirono martelli piccone o altro arnese di ferro.
<p>8 La porta del piano più basso era sul lato destro del tempio; attraverso una scala a chiocciola si saliva al piano di mezzo e dal piano di mezzo al terzo.
<p>9 Dette inizio alla costruzione del tempio e la portò a termine e coprì il tempio con assi e con travatura di cedro.
<p>10 Costruì anche l’edificio a piani contro tutto il tempio alto cinque cubiti per piano che poggiava sul tempio con travi di cedro.
<p>11 Fu rivolta a Salomone questa parola del Signore:
<p>12 «Riguardo al tempio che stai edificando se camminerai secondo le mie leggi se eseguirai le mie norme e osserverai tutti i miei comandi camminando in essi io confermerò a tuo favore la mia parola quella che ho annunciato a Davide tuo padre.
<p>13 Io abiterò in mezzo agli Israeliti; non abbandonerò il mio popolo Israele».
<p>14 Salomone dette inizio alla costruzione del tempio e la portò a termine.
<p>15 Costruì i muri del tempio all’interno con tavole di cedro dal pavimento del tempio fino ai muri di copertura; rivestì di legno la parte interna e inoltre rivestì con tavole di cipresso il pavimento del tempio.
<p>16 Costruì i venti cubiti in fondo al tempio con tavole di cedro dal pavimento fino ai muri; all’interno costruì il sacrario cioè il Santo dei Santi.
<p>17 L’aula del tempio di fronte ad esso era di quaranta cubiti.
<p>18 Il legno di cedro all’interno della sala era scolpito con coloquìntidi e fiori in sboccio; tutto era di cedro e non si vedeva una pietra.
<p>19 Eresse il sacrario nel tempio, nella parte più interna per collocarvi l’arca dell’alleanza del Signore.
<p>20 Il sacrario era lungo venti cubiti largo venti cubiti e alto venti cubiti. Lo rivestì d’oro purissimo e vi eresse un altare di cedro.
<p>21 Salomone rivestì l’interno della sala con oro purissimo e fece passare catene dorate davanti al sacrario che aveva rivestito d’oro.
<p>22 E d’oro fu rivestita tutta la sala in ogni parte e rivestì d’oro anche l’intero altare che era nel sacrario.
<p>23 Nel sacrario fece due cherubini di legno d’ulivo; la loro altezza era di dieci cubiti.
<p>24 L’ala di un cherubino era di cinque cubiti e di cinque cubiti era anche l’altra ala del cherubino; c’erano dieci cubiti da una estremità all’altra delle ali.
<p>25 Di dieci cubiti era l’altro cherubino; i due cherubini erano identici nella misura e nella forma.
<p>26 L’altezza di un cherubino era di dieci cubiti e così anche il secondo cherubino.
<p>27 Pose i cherubini nel mezzo della sala interna. Le ali dei cherubini erano spiegate: l’ala di uno toccava la parete e l’ala dell’altro toccava l’altra parete, mentre le loro ali che erano in mezzo alla sala si toccavano ala contro ala.
<p>28 Ricoprì d’oro anche i cherubini.
<p>29 Ricoprì le pareti della sala tutto all’intorno con sculture incise di cherubini, di palme e di fiori in sboccio all’interno e all’esterno.
<p>30 Ricoprì d’oro il pavimento della sala all’interno e all’esterno.
<p>31 Fece costruire la porta del sacrario con battenti di legno d’ulivo e profilo degli stipiti pentagonale.
<p>32 I due battenti erano di legno d’ulivo. Su di essi fece scolpire cherubini palme e fiori in sboccio; li rivestì d’oro e stese lamine d’oro sui cherubini e sulle palme.
<p>33 Allo stesso modo fece costruire nella porta dell’aula stipiti di legno d’ulivo a quadrangolo.
<p>34 I due battenti erano di legno di cipresso; le due ante di un battente erano girevoli come erano girevoli le imposte dell’altro battente.
<p>35 Vi fece scolpire cherubini palme e fiori in sboccio che rivestì d’oro aderente all’incisione.
<p>36 Costruì il muro del cortile interno con tre ordini di pietre squadrate e con un ordine di travi di cedro.
<p>37 Nell’anno quarto nel mese di Ziv si gettarono le fondamenta del tempio del Signore.
<p>38 Nell’anno undicesimo nel mese di Bul che è l’ottavo mese fu terminato il tempio in tutte le sue parti e con tutto l’occorrente. Lo edificò in sette anni.
<h4>7</h4>
<p>1 Salomone costruì anche la sua reggia e la portò a compimento in tredici anni.
<p>2 Costruì il palazzo detto Foresta del Libano. Di cento cubiti era la sua lunghezza di cinquanta cubiti era la sua larghezza e di trenta cubiti era la sua altezza; era su quattro ordini di colonne di cedro e con travi di cedro sulle colonne
<p>3 e in alto era coperto con legno di cedro sulle traverse che poggiavano sulle colonne in numero di quarantacinque quindici per fila.
<p>4 Vi erano finestre con cornici in tre file che si corrispondevano faccia a faccia tre volte.
<p>5 Tutte le porte con gli stipiti avevano cornice quadrangolare; un’apertura era prospiciente all’altra per tre volte.
<p>6 Fece il vestibolo delle colonne; di cinquanta cubiti era la sua lunghezza e di trenta cubiti era la sua larghezza. Sul davanti c’era un vestibolo e altre colonne e davanti a esse una cancellata.
<p>7 Fece anche il vestibolo del trono ove esercitava la giustizia cioè il vestibolo del giudizio; era coperto con legno di cedro dal pavimento al soffitto.
<p>8 La reggia dove abitava fu costruita in modo simile a quest’opera in un secondo cortile all’interno rispetto al vestibolo; in modo simile a tale vestibolo fece anche una casa per la figlia del faraone che Salomone aveva preso in moglie.
<p>9 Tutte queste costruzioni erano di pietre scelte squadrate secondo misura segate con la sega sul lato interno ed esterno dalle fondamenta ai cornicioni e al di fuori fino al cortile maggiore.
<p>10 Ed erano state poste come fondamenta pietre scelte pietre grandi pietre di dieci cubiti e pietre di otto cubiti.
<p>11 Al di sopra c’erano pietre scelte squadrate a misura e legno di cedro.
<p>12 Il cortile maggiore era tutto con tre file di pietre squadrate e una di travi di cedro; era simile al cortile interno del tempio del Signore e al vestibolo del tempio.
<p>13 Il re Salomone mandò a prendere da Tiro Chiram
<p>14 figlio di una vedova della tribù di Nèftali; suo padre era di Tiro e lavorava il bronzo. Era pieno di sapienza, di intelligenza e di perizia per fare ogni genere di lavoro in bronzo. Egli si recò dal re Salomone ed eseguì tutti i suoi lavori.
<p>15 Modellò due colonne di bronzo; di diciotto cubiti era l’altezza di una colonna e un filo di dodici cubiti poteva abbracciare la seconda colonna.
<p>16 Fece due capitelli fusi in bronzo da collocarsi sulla cima delle colonne; l’altezza di un capitello era di cinque cubiti e di cinque cubiti era l’altezza del secondo capitello.
<p>17 Predispose reticoli lavoro di fili intrecciati lavoro a catenelle per i capitelli sulla cima delle colonne: sette per un capitello e sette per il secondo capitello.
<p>18 Fece dunque le colonne e due file intorno a ciascun reticolo per rivestire i capitelli che erano sulla cima a forma di melagrane e così fece per il secondo capitello.
<p>19 I capitelli sulla cima delle colonne del vestibolo erano di quattro cubiti con lavorazione a giglio.
<p>20 I capitelli sulle due colonne si innalzavano da dietro la concavità al di là del reticolo e vi erano duecento melagrane in file intorno a ogni capitello.
<p>21 Eresse le colonne per il vestibolo dell’aula. Eresse la colonna di destra che chiamò Iachin ed eresse la colonna di sinistra che chiamò Boaz
<p>22 e la cima delle colonne era lavorata a giglio. Così fu terminato il lavoro delle colonne.
<p>23 Fece il Mare un bacino di metallo fuso di dieci cubiti da un orlo all’altro, perfettamente rotondo; la sua altezza era di cinque cubiti e una corda di trenta cubiti lo poteva cingere intorno.
<p>24 C’erano sotto l’orlo tutt’intorno figure di coloquìntidi, dieci per ogni cubito che formavano un giro all’intorno; le figure di coloquìntidi erano disposte in due file ed erano state colate insieme con il Mare.
<p>25 Questo poggiava su dodici buoi; tre guardavano verso settentrione tre verso occidente tre verso meridione e tre verso oriente. Il Mare poggiava su di essi e tutte le loro parti posteriori erano rivolte verso l’interno.
<p>26 Il suo spessore era di un palmo; il suo orlo fatto come l’orlo di un calice era a forma di giglio. La sua capacità era di duemila <i>bat</i>.
<p>27 Fece dieci carrelli di bronzo; di quattro cubiti era la lunghezza di ogni carrello e di quattro cubiti la larghezza e di tre cubiti l’altezza.
<p>28 La struttura dei carrelli era questa: telai e traverse tra i telai.
<p>29 Sulle traverse che erano fra i telai vi erano figure di leoni buoi e cherubini e sull’intelaiatura sia sopra che sotto i leoni e i buoi c’erano ghirlande a festoni.
<p>30 Ciascun carrello aveva quattro ruote di bronzo con gli assi di bronzo e quattro supporti con sporgenze per sostenere il bacino; le sporgenze erano fuse contrapposte a ciascuna ghirlanda.
<p>31 L’orlo della parte circolare interna sporgeva di un cubito: l’orlo era rotondo come opera di sostegno ed era di un cubito e mezzo; anche sulla sua apertura c’erano sculture. Il telaio del carrello era quadrato non rotondo.
<p>32 Le quattro ruote erano sotto il telaio; i perni delle ruote erano fissati al carrello e l’altezza di ogni ruota era di un cubito e mezzo.
<p>33 Le ruote erano lavorate come le ruote di un carro; i loro perni i loro quarti i loro raggi e i loro mozzi tutto era in metallo fuso.
<p>34 Quattro sporgenze erano sui quattro angoli di ciascun carrello; la sporgenza e il carrello erano in un unico pezzo.
<p>35 Alla cima del carrello vi era una fascia rotonda di mezzo cubito d’altezza; alla cima del carrello vi erano manici e cornici che sporgevano da essa.
<p>36 Nei riquadri dei suoi manici e nel suo telaio erano incise figure di cherubini leoni e palme secondo lo spazio libero e ghirlande intorno.
<p>37 I dieci carrelli furono fusi in un medesimo stampo identici nella misura e nella forma.
<p>38 Fece poi anche dieci bacini di bronzo; ognuno aveva una capacità di quaranta <i>bat</i> ed era di quattro cubiti: un bacino per ogni carrello per i dieci carrelli.
<p>39 Pose cinque carrelli sul lato destro del tempio e cinque su quello sinistro. Pose il Mare sul lato destro del tempio, a oriente rivolto verso meridione.
<p>40 Chiram fece i recipienti le palette e i vasi per l’aspersione. Terminò di fare tutto il lavoro che aveva eseguito per il re Salomone riguardo al tempio del Signore:
<p>41 le due colonne i globi dei capitelli che erano sopra le colonne i due reticoli per coprire i due globi dei capitelli che erano sopra le colonne
<p>42 le quattrocento melagrane per i due reticoli due file di melagrane per ciascun reticolo per coprire i due globi dei capitelli che erano sulle colonne,
<p>43 i dieci carrelli e i dieci bacini sui carrelli
<p>44 l’unico Mare e i dodici buoi sotto il Mare
<p>45 i recipienti le palette i vasi per l’aspersione e tutti quegli utensili che Chiram aveva fatto al re Salomone per il tempio del Signore. Tutto era di bronzo rifinito.
<p>46 Il re li fece fondere nel circondario del Giordano in suolo argilloso fra Succot e Sartàn.
<p>47 Salomone sistemò tutti gli utensili; a causa della loro quantità così grande non si poteva calcolare il peso del bronzo.
<p>48 Salomone fece tutti gli utensili del tempio del Signore l’altare d’oro la mensa d’oro su cui si ponevano i pani dell’offerta
<p>49 i cinque candelabri a destra e i cinque a sinistra di fronte al sacrario d’oro purissimo i fiori le lampade gli smoccolatoi d’oro,
<p>50 le coppe i coltelli i vasi per l’aspersione i mortai e i bracieri d’oro purissimo i cardini per i battenti del tempio interno cioè per il Santo dei Santi e per i battenti del tempio cioè dell’aula in oro.
<p>51 Fu così terminato tutto il lavoro che il re Salomone aveva fatto per il tempio del Signore. Salomone fece portare le offerte consacrate da Davide suo padre cioè l’argento l’oro e gli utensili; le depositò nei tesori del tempio del Signore.
<h4>8</h4>
<p>1 Salomone allora convocò presso di sé in assemblea a Gerusalemme gli anziani d’Israele tutti i capitribù i prìncipi dei casati degli Israeliti per fare salire l’arca dell’alleanza del Signore dalla Città di Davide cioè da Sion.
<p>2 Si radunarono presso il re Salomone tutti gli Israeliti nel mese di Etanìm cioè il settimo mese durante la festa.
<p>3 Quando furono giunti tutti gli anziani d’Israele i sacerdoti sollevarono l’arca
<p>4 e fecero salire l’arca del Signore con la tenda del convegno e con tutti gli oggetti sacri che erano nella tenda; li facevano salire i sacerdoti e i leviti.
<p>5 Il re Salomone e tutta la comunità d’Israele convenuta presso di lui immolavano davanti all’arca pecore e giovenchi che non si potevano contare né si potevano calcolare per la quantità.
<p>6 I sacerdoti introdussero l’arca dell’alleanza del Signore al suo posto nel sacrario del tempio nel Santo dei Santi sotto le ali dei cherubini.
<p>7 Difatti i cherubini stendevano le ali sul luogo dell’arca; i cherubini cioè proteggevano l’arca e le sue stanghe dall’alto.
<p>8 Le stanghe sporgevano e le punte delle stanghe si vedevano dal Santo di fronte al sacrario ma non si vedevano di fuori. Vi sono ancora oggi.
<p>9 Nell’arca non c’era nulla se non le due tavole di pietra che vi aveva deposto Mosè sull’Oreb dove il Signore aveva concluso l’alleanza con gli Israeliti quando uscirono dalla terra d’Egitto.
<p>10 Appena i sacerdoti furono usciti dal santuario la nube riempì il tempio del Signore,
<p>11 e i sacerdoti non poterono rimanervi per compiere il servizio a causa della nube, perché la gloria del Signore riempiva il tempio del Signore.
<p>12 Allora Salomone disse:<br/> «Il Signore ha deciso di abitare nella nube oscura.
<p>13 Ho voluto costruirti una casa eccelsa,<br/> un luogo per la tua dimora in eterno».
<p>14 Il re si voltò e benedisse tutta l’assemblea d’Israele mentre tutta l’assemblea d’Israele stava in piedi
<p>15 e disse: «Benedetto il Signore Dio d’Israele che ha adempiuto con le sue mani quanto con la bocca ha detto a Davide mio padre:
<p>16 “Da quando ho fatto uscire Israele mio popolo dall’Egitto io non ho scelto una città fra tutte le tribù d’Israele per costruire una casa perché vi dimorasse il mio nome ma ho scelto Davide perché governi il mio popolo Israele”.
<p>17 Davide mio padre aveva deciso di costruire una casa al nome del Signore Dio d’Israele
<p>18 ma il Signore disse a Davide mio padre: “Poiché hai deciso di costruire una casa al mio nome hai fatto bene a deciderlo;
<p>19 solo che non costruirai tu la casa ma tuo figlio che uscirà dai tuoi fianchi lui costruirà una casa al mio nome”.
<p>20 Il Signore ha attuato la parola che aveva pronunciato: sono succeduto infatti a Davide mio padre e siedo sul trono d’Israele come aveva preannunciato il Signore e ho costruito la casa al nome del Signore Dio d’Israele.
<p>21 Vi ho fissato un posto per l’arca dove c’è l’alleanza che il Signore aveva concluso con i nostri padri quando li fece uscire dalla terra d’Egitto».
<p>22 Poi Salomone si pose davanti all’altare del Signore di fronte a tutta l’assemblea d’Israele e stese le mani verso il cielo
<p>23 disse: «Signore Dio d’Israele non c’è un Dio come te né lassù nei cieli né quaggiù sulla terra! Tu mantieni l’alleanza e la fedeltà verso i tuoi servi che camminano davanti a te con tutto il loro cuore.
<p>24 Tu hai mantenuto nei riguardi del tuo servo Davide mio padre quanto gli avevi promesso; quanto avevi detto con la bocca l’hai adempiuto con la tua mano come appare oggi.
<p>25 Ora Signore Dio d’Israele mantieni nei riguardi del tuo servo Davide mio padre, quanto gli hai promesso dicendo: “Non ti mancherà mai un discendente che stia davanti a me e sieda sul trono d’Israele purché i tuoi figli veglino sulla loro condotta camminando davanti a me come hai camminato tu davanti a me”.
<p>26 Ora Signore Dio d’Israele si adempia la tua parola che hai rivolto al tuo servo Davide mio padre!
<p>27 Ma è proprio vero che Dio abita sulla terra? Ecco i cieli e i cieli dei cieli non possono contenerti tanto meno questa casa che io ho costruito!
<p>28 Volgiti alla preghiera del tuo servo e alla sua supplica Signore mio Dio per ascoltare il grido e la preghiera che il tuo servo oggi innalza davanti a te!
<p>29 Siano aperti i tuoi occhi notte e giorno verso questa casa verso il luogo di cui hai detto: “Lì porrò il mio nome!”. Ascolta la preghiera che il tuo servo innalza in questo luogo.
<p>30 Ascolta la supplica del tuo servo e del tuo popolo Israele quando pregheranno in questo luogo. Ascoltali nel luogo della tua dimora in cielo; ascolta e perdona!
<p>31 Se uno pecca contro il suo prossimo e perché gli è imposto un giuramento imprecatorio viene a giurare davanti al tuo altare in questo tempio
<p>32 tu ascoltalo nel cielo, intervieni e fa’ giustizia con i tuoi servi; condanna il malvagio facendogli ricadere sul capo la sua condotta e dichiara giusto l’innocente rendendogli quanto merita la sua giustizia.
<p>33 Quando il tuo popolo Israele sarà sconfitto di fronte al nemico perché ha peccato contro di te ma si converte a te loda il tuo nome ti prega e ti supplica in questo tempio,
<p>34 tu ascolta nel cielo perdona il peccato del tuo popolo Israele e fallo tornare sul suolo che hai dato ai loro padri.
<p>35 Quando si chiuderà il cielo e non ci sarà pioggia perché hanno peccato contro di te ma ti pregano in questo luogo lodano il tuo nome e si convertono dal loro peccato perché tu li hai umiliati
<p>36 tu ascolta nel cielo perdona il peccato dei tuoi servi e del tuo popolo Israele ai quali indicherai la strada buona su cui camminare e concedi la pioggia alla terra che hai dato in eredità al tuo popolo.
<p>37 Quando sulla terra ci sarà fame o peste carbonchio o ruggine invasione di locuste o di bruchi quando il suo nemico lo assedierà nel territorio delle sue città o quando vi sarà piaga o infermità d’ogni genere
<p>38 ogni preghiera e ogni supplica di un solo individuo o di tutto il tuo popolo Israele di chiunque abbia patito una piaga nel cuore e stenda le mani verso questo tempio
<p>39 tu ascoltala nel cielo luogo della tua dimora perdona agisci e da’ a ciascuno secondo la sua condotta tu che conosci il suo cuore poiché solo tu conosci il cuore di tutti gli uomini
<p>40 perché ti temano tutti i giorni della loro vita sul suolo che hai dato ai nostri padri.
<p>41 Anche lo straniero che non è del tuo popolo Israele se viene da una terra lontana a causa del tuo nome
<p>42 perché si sentirà parlare del tuo grande nome della tua mano potente e del tuo braccio teso se egli viene a pregare in questo tempio
<p>43 tu ascolta nel cielo luogo della tua dimora e fa’ tutto quello per cui ti avrà invocato lo straniero, perché tutti i popoli della terra conoscano il tuo nome ti temano come il tuo popolo Israele e sappiano che il tuo nome è stato invocato su questo tempio che io ho costruito.
<p>44 Quando il tuo popolo uscirà in guerra contro i suoi nemici seguendo la via sulla quale l’avrai mandato e pregheranno il Signore rivolti verso la città che tu hai scelto e verso il tempio che io ho costruito al tuo nome
<p>45 ascolta nel cielo la loro preghiera e la loro supplica e rendi loro giustizia.
<p>46 Quando peccheranno contro di te poiché non c’è nessuno che non pecchi e tu adirato contro di loro li consegnerai a un nemico e i loro conquistatori li deporteranno in una terra ostile lontana o vicina
<p>47 se nella terra in cui saranno deportati rientrando in se stessi, torneranno a te supplicandoti nella terra della loro prigionia dicendo: “Abbiamo peccato siamo colpevoli, siamo stati malvagi”
<p>48 se torneranno a te con tutto il loro cuore e con tutta la loro anima nella terra dei nemici che li avranno deportati e ti supplicheranno rivolti verso la loro terra che tu hai dato ai loro padri verso la città che tu hai scelto e verso il tempio che io ho costruito al tuo nome,
<p>49 tu ascolta nel cielo luogo della tua dimora la loro preghiera e la loro supplica e rendi loro giustizia.
<p>50 Perdona al tuo popolo che ha peccato contro di te tutte le loro ribellioni con cui si sono ribellati contro di te e rendili oggetto di compassione davanti ai loro deportatori, affinché abbiano di loro misericordia
<p>51 perché si tratta del tuo popolo e della tua eredità di coloro che hai fatto uscire dall’Egitto da una fornace per fondere il ferro.
<p>52 Siano aperti i tuoi occhi alla preghiera del tuo servo e del tuo popolo Israele e ascoltali in tutto quello che ti chiedono
<p>53 perché te li sei separati da tutti i popoli della terra come tua proprietà secondo quanto avevi dichiarato per mezzo di Mosè tuo servo mentre facevi uscire i nostri padri dall’Egitto o Signore Dio».
<p>54 Quando Salomone ebbe finito di rivolgere al Signore questa preghiera e questa supplica si alzò davanti all’altare del Signore dove era inginocchiato con le palme tese verso il cielo,
<p>55 si mise in piedi e benedisse tutta l’assemblea d’Israele a voce alta:
<p>56 «Benedetto il Signore che ha concesso tranquillità a Israele suo popolo, secondo la sua parola. Non è venuta meno neppure una delle parole buone che aveva pronunciato per mezzo di Mosè suo servo.
<p>57 Il Signore nostro Dio sia con noi come è stato con i nostri padri; non ci abbandoni e non ci respinga
<p>58 ma volga piuttosto i nostri cuori verso di lui, perché seguiamo tutte le sue vie e osserviamo i comandi le leggi e le norme che ha ordinato ai nostri padri.
<p>59 Queste mie parole usate da me per supplicare il Signore siano presenti davanti al Signore nostro Dio giorno e notte perché renda giustizia al suo servo e a Israele suo popolo secondo le necessità di ogni giorno
<p>60 affinché sappiano tutti i popoli della terra che il Signore è Dio e che non ce n’è altri.
<p>61 Il vostro cuore sarà tutto dedito al Signore nostro Dio perché cammini secondo le sue leggi e osservi i suoi comandi come avviene oggi».
<p>62 Il re e tutto Israele con lui offrirono un sacrificio davanti al Signore.
<p>63 Salomone immolò al Signore in sacrificio di comunione ventiduemila giovenchi e centoventimila pecore; così il re e tutti gli Israeliti dedicarono il tempio del Signore.
<p>64 In quel giorno il re consacrò il centro del cortile che era di fronte al tempio del Signore; infatti lì offrì l’olocausto l’offerta e il grasso dei sacrifici di comunione perché l’altare di bronzo che era davanti al Signore era troppo piccolo per contenere l’olocausto l’offerta e il grasso dei sacrifici di comunione.
<p>65 In quel tempo Salomone celebrò la festa davanti al Signore nostro Dio per sette giorni: tutto Israele dall’ingresso di Camat al torrente d’Egitto un’assemblea molto grande, era con lui.
<p>66 Nell’ottavo giorno congedò il popolo. I convenuti benedetto il re, andarono alle loro tende contenti e con la gioia nel cuore per tutto il bene concesso dal Signore a Davide suo servo e a Israele suo popolo.
<h4>9</h4>
<p>1 Quando Salomone ebbe terminato di costruire il tempio del Signore la reggia e quanto aveva voluto attuare
<p>2 il Signore apparve per la seconda volta a Salomone come gli era apparso a Gàbaon.
<p>3 Il Signore gli disse: «Ho ascoltato la tua preghiera e la tua supplica che mi hai rivolto; ho consacrato questa casa che tu hai costruito per porre in essa il mio nome per sempre. I miei occhi e il mio cuore saranno là tutti i giorni.
<p>4 Quanto a te se camminerai davanti a me come camminò Davide tuo padre con cuore integro e con rettitudine facendo quanto ti ho comandato, e osserverai le mie leggi e le mie norme
<p>5 io stabilirò il trono del tuo regno su Israele per sempre come ho promesso a Davide tuo padre dicendo: “Non ti sarà tolto un discendente dal trono d’Israele”.
<p>6 Ma se voi e i vostri figli vi ritirerete dal seguirmi se non osserverete i miei comandi e le mie leggi che io vi ho proposto se andrete a servire altri dèi e a prostrarvi davanti ad essi
<p>7 allora eliminerò Israele dalla terra che ho dato loro, rigetterò da me il tempio che ho consacrato al mio nome; Israele diventerà la favola e lo zimbello di tutti i popoli.
<p>8 Questo tempio sarà una rovina; chiunque vi passerà accanto resterà sbigottito fischierà di scherno e si domanderà: “Perché il Signore ha agito così con questa terra e con questo tempio?”.
<p>9 Si risponderà: “Perché hanno abbandonato il Signore loro Dio che aveva fatto uscire i loro padri dalla terra d’Egitto e si sono legati a dèi stranieri prostrandosi davanti a loro e servendoli. Per questo il Signore ha fatto venire su di loro tutta questa sciagura”».
<p>10 Passati i vent’anni durante i quali Salomone aveva costruito i due edifici il tempio del Signore e la reggia
<p>11 poiché Chiram re di Tiro aveva fornito a Salomone legname di cedro e legname di cipresso e oro secondo ogni suo desiderio Salomone diede a Chiram venti città nella regione della Galilea.
<p>12 Chiram uscì da Tiro per vedere le città che Salomone gli aveva dato ma non gli piacquero.
<p>13 Perciò disse: «Sono queste le città che tu mi hai dato fratello mio?». Le chiamò terra di Cabul nome ancora in uso.
<p>14 Chiram aveva mandato al re centoventi talenti d’oro.
<p>15 Questa fu l’occasione in cui il re Salomone istituì il lavoro coatto per costruire il tempio la reggia il Millo le mura di Gerusalemme Asor Meghiddo Ghezer.
<p>16 Il faraone re d’Egitto con una spedizione aveva preso Ghezer l’aveva data alle fiamme aveva ucciso i Cananei che abitavano nella città e poi l’aveva assegnata in dote a sua figlia moglie di Salomone.
<p>17 Salomone riedificò Ghezer Bet-Oron inferiore
<p>18 Baalàt, Tamar nel deserto del paese
<p>19 e tutte le città dei magazzini che gli appartenevano le città per i carri quelle per i cavalli e costruì a Gerusalemme nel Libano e in tutto il territorio del suo dominio tutto ciò che gli piacque.
<p>20 Quanti rimanevano degli Amorrei, degli Ittiti dei Perizziti degli Evei e dei Gebusei che non erano Israeliti
<p>21 e cioè i loro discendenti rimasti dopo di loro nella terra coloro che gli Israeliti non avevano potuto votare allo sterminio Salomone li arruolò per il lavoro coatto da schiavi come è ancora oggi.
<p>22 Ma degli Israeliti Salomone non fece schiavo nessuno perché essi erano guerrieri, suoi ministri suoi comandanti suoi scudieri comandanti dei suoi carri e dei suoi cavalieri.
<p>23 I comandanti dei prefetti che dirigevano i lavori per Salomone erano cinquecentocinquanta; essi dirigevano il popolo che si occupava dei lavori.
<p>24 Dopo che la figlia del faraone si trasferì dalla Città di Davide alla casa che il re Salomone le aveva fatto costruire questi costruì il Millo.
<p>25 Tre volte all’anno Salomone offriva olocausti e sacrifici di comunione sull’altare che aveva costruito per il Signore e bruciava incenso su quello che era davanti al Signore. Così terminò il tempio.
<p>26 Salomone costruì anche una flotta a Esion-Ghèber che è presso Elat, sulla riva del Mar Rosso nel territorio di Edom.
<p>27 Chiram inviò alla flotta i suoi servi marinai che conoscevano il mare insieme con i servi di Salomone.
<p>28 Andarono in Ofir e di là presero quattrocentoventi talenti d’oro e li portarono al re Salomone.
<h4>10</h4>
<p>1 La regina di Saba sentita la fama di Salomone dovuta al nome del Signore venne per metterlo alla prova con enigmi.
<p>2 Arrivò a Gerusalemme con un corteo molto numeroso con cammelli carichi di aromi d’oro in grande quantità e di pietre preziose. Si presentò a Salomone e gli parlò di tutto quello che aveva nel suo cuore.
<p>3 Salomone le chiarì tutto quanto ella gli diceva; non ci fu parola tanto nascosta al re che egli non potesse spiegarle.
<p>4 La regina di Saba quando vide tutta la sapienza di Salomone la reggia che egli aveva costruito
<p>5 i cibi della sua tavola il modo ordinato di sedere dei suoi servi il servizio dei suoi domestici e le loro vesti i suoi coppieri e gli olocausti che egli offriva nel tempio del Signore rimase senza respiro.
<p>6 Quindi disse al re: «Era vero dunque quanto avevo sentito nel mio paese sul tuo conto e sulla tua sapienza!
<p>7 Io non credevo a quanto si diceva finché non sono giunta qui e i miei occhi non hanno visto; ebbene non me n’era stata riferita neppure una metà! Quanto alla sapienza e alla prosperità superi la fama che io ne ho udita.
<p>8 Beati i tuoi uomini e beati questi tuoi servi che stanno sempre alla tua presenza e ascoltano la tua sapienza!
<p>9 Sia benedetto il Signore tuo Dio che si è compiaciuto di te così da collocarti sul trono d’Israele perché il Signore ama Israele in eterno e ti ha stabilito re per esercitare il diritto e la giustizia».
<p>10 Ella diede al re centoventi talenti d’oro aromi in gran quantità e pietre preziose. Non arrivarono più tanti aromi quanti ne aveva dati la regina di Saba al re Salomone.
<p>11 Inoltre la flotta di Chiram che caricava oro da Ofir recò da Ofir legname di sandalo in grande quantità e pietre preziose.
<p>12 Con il legname di sandalo il re fece ringhiere per il tempio del Signore e per la reggia cetre e arpe per i cantori. Mai più arrivò, né mai più si vide fino ad oggi tanto legno di sandalo.
<p>13 Il re Salomone diede alla regina di Saba quanto lei desiderava e aveva domandato oltre quanto le aveva dato con munificenza degna di lui. Quindi ella si mise in viaggio e tornò nel suo paese con i suoi servi.
<p>14 Il peso dell’oro che giungeva a Salomone ogni anno era di seicentosessantasei talenti d’oro
<p>15 senza contare quanto ne proveniva dai mercanti e dal guadagno dei commercianti, da tutti i re dell’occidente e dai governatori del territorio.
<p>16 Il re Salomone fece duecento scudi grandi d’oro battuto per ognuno dei quali adoperò seicento sicli d’oro
<p>17 e trecento scudi piccoli d’oro battuto per ognuno dei quali adoperò tre mine d’oro. Il re li collocò nel palazzo della Foresta del Libano.
<p>18 Inoltre il re fece un grande trono d’avorio che rivestì d’oro fino.
<p>19 Il trono aveva sei gradini; nella sua parte posteriore il trono aveva una sommità rotonda vi erano braccioli da una parte e dall’altra del sedile e due leoni che stavano a fianco dei braccioli.
<p>20 Dodici leoni si ergevano di qua e di là sui sei gradini; una cosa simile non si era mai fatta in nessun regno.
<p>21 Tutti i vasi per le bevande del re Salomone erano d’oro tutti gli arredi del palazzo della Foresta del Libano erano d’oro fino; nessuno era in argento poiché ai giorni di Salomone non valeva nulla.
<p>22 Difatti il re aveva in mare le navi di Tarsis con le navi di Chiram; ogni tre anni le navi di Tarsis arrivavano portando oro argento zanne d’elefante scimmie e pavoni.
<p>23 Il re Salomone fu più grande per ricchezza e sapienza di tutti i re della terra.
<p>24 Tutta la terra cercava il volto di Salomone per ascoltare la sapienza che Dio aveva messo nel suo cuore.
<p>25 Ognuno gli portava ogni anno il proprio tributo oggetti d’argento e oggetti d’oro vesti armi aromi cavalli e muli.
<p>26 Salomone radunò carri e cavalli; aveva millequattrocento carri e dodicimila cavalli da sella distribuiti nelle città per i carri e presso il re a Gerusalemme.
<p>27 Il re fece sì che a Gerusalemme l’argento abbondasse come le pietre e rese il legname di cedro tanto comune quanto i sicomòri che crescono nella Sefela.
<p>28 I cavalli di Salomone provenivano da Musri e da Kue; i mercanti del re li compravano in Kue.
<p>29 Un carro importato da Musri costava seicento sicli d’argento un cavallo centocinquanta. In tal modo ne importavano per fornirli a tutti i re degli Ittiti e ai re di Aram.
<h4>11</h4>
<p>1 Il re Salomone amò molte donne straniere oltre la figlia del faraone: moabite, ammonite edomite sidònie e ittite
<p>2 provenienti dai popoli di cui aveva detto il Signore agli Israeliti: «Non andate da loro ed essi non vengano da voi perché certo faranno deviare i vostri cuori dietro i loro dèi». Salomone si legò a loro per amore.
<p>3 Aveva settecento principesse per mogli e trecento concubine; le sue donne gli fecero deviare il cuore.
<p>4 Quando Salomone fu vecchio le sue donne gli fecero deviare il cuore per seguire altri dèi e il suo cuore non restò integro con il Signore suo Dio come il cuore di Davide suo padre.
<p>5 Salomone seguì Astarte dea di quelli di Sidone e Milcom obbrobrio degli Ammoniti.
<p>6 Salomone commise il male agli occhi del Signore e non seguì pienamente il Signore come Davide suo padre.
<p>7 Salomone costruì un’altura per Camos obbrobrio dei Moabiti sul monte che è di fronte a Gerusalemme e anche per Moloc obbrobrio degli Ammoniti.
<p>8 Allo stesso modo fece per tutte le sue donne straniere che offrivano incenso e sacrifici ai loro dèi.
<p>9 Il Signore perciò si sdegnò con Salomone perché aveva deviato il suo cuore dal Signore Dio d’Israele che gli era apparso due volte
<p>10 e gli aveva comandato di non seguire altri dèi ma Salomone non osservò quanto gli aveva comandato il Signore.
<p>11 Allora disse a Salomone: «Poiché ti sei comportato così e non hai osservato la mia alleanza né le leggi che ti avevo dato ti strapperò via il regno e lo consegnerò a un tuo servo.
<p>12 Tuttavia non lo farò durante la tua vita per amore di Davide tuo padre; lo strapperò dalla mano di tuo figlio.
<p>13 Ma non gli strapperò tutto il regno; una tribù la darò a tuo figlio per amore di Davide mio servo e per amore di Gerusalemme che ho scelto».
<p>14 Il Signore suscitò contro Salomone un avversario l’edomita Adad che era della stirpe regale di Edom.
<p>15 Dopo la disfatta inflitta da Davide a Edom quando Ioab capo dell’esercito era andato a seppellire i cadaveri e aveva ucciso tutti i maschi di Edom -
<p>16 Ioab con tutto Israele vi si era fermato sei mesi finché ebbe sterminato ogni maschio di Edom -
<p>17 Adad con alcuni Edomiti a servizio del padre fuggì per andare in Egitto. Allora Adad era un ragazzo.
<p>18 Essi partirono da Madian e andarono a Paran; presero con sé uomini di Paran e andarono in Egitto dal faraone re d’Egitto che diede ad Adad una casa gli fissò alimenti e gli diede una terra.
<p>19 Adad trovò grande favore agli occhi del faraone tanto che gli diede in moglie la sorella della propria moglie la sorella di Tacpenès, la regina madre.
<p>20 La sorella di Tacpenès gli partorì il figlio Ghenubàt, che Tacpenès svezzò nel palazzo del faraone. Ghenubàt visse nella casa del faraone tra i figli del faraone.
<p>21 Quando Adad seppe in Egitto che Davide si era addormentato con i suoi padri e che era morto Ioab capo dell’esercito disse al faraone: «Lasciami partire; voglio andare nella mia terra».
<p>22 Il faraone gli rispose: «Ti manca forse qualcosa nella mia casa perché tu cerchi di andare nella tua terra?». Quegli soggiunse: «No ma ti prego lasciami partire!».
<p>23 Dio suscitò contro Salomone un altro avversario Rezon figlio di Eliadà che era fuggito da Adadèzer re di Soba suo signore.
<p>24 Egli radunò uomini presso di sé e divenne capo di una banda quando Davide aveva massacrato gli Aramei. Andarono quindi a Damasco si stabilirono là e cominciarono a regnare in Damasco.
<p>25 Fu avversario d’Israele per tutta la vita di Salomone e questo oltre al male fatto da Adad; detestò Israele e regnò su Aram.
<p>26 Anche Geroboamo figlio dell’efraimita Nebat di Seredà - sua madre una vedova si chiamava Seruà - mentre era al servizio di Salomone alzò la mano contro il re.
<p>27 Questa è la ragione per cui alzò la mano contro il re: Salomone costruiva il Millo e chiudeva la breccia apertasi nella Città di Davide suo padre.
<p>28 Geroboamo era un uomo di riguardo; Salomone visto quanto il giovane lavorava lo nominò sorvegliante di tutto il lavoro coatto della casa di Giuseppe.
<p>29 In quel tempo Geroboamo uscito da Gerusalemme, incontrò per strada il profeta Achia di Silo che era coperto con un mantello nuovo; erano loro due soli, in campagna.
<p>30 Achia afferrò il mantello nuovo che indossava e lo lacerò in dodici pezzi.
<p>31 Quindi disse a Geroboamo: «Prenditi dieci pezzi poiché dice il Signore Dio d’Israele: “Ecco strapperò il regno dalla mano di Salomone e ne darò a te dieci tribù .
<p>32 A lui rimarrà una tribù a causa di Davide mio servo e a causa di Gerusalemme la città che ho scelto fra tutte le tribù d’Israele.
<p>33 Ciò avverrà perché mi hanno abbandonato e si sono prostrati davanti ad Astarte dea di quelli di Sidone a Camos dio dei Moabiti e a Milcom dio degli Ammoniti e non hanno camminato sulle mie vie compiendo ciò che è retto ai miei occhi osservando le mie leggi e le mie norme come Davide suo padre.
<p>34 Non gli toglierò tutto il regno dalla mano perché l’ho stabilito principe per tutti i giorni della sua vita a causa di Davide mio servo che ho scelto il quale ha osservato i miei comandi e le mie leggi.
<p>35 Toglierò il regno dalla mano di suo figlio e ne consegnerò a te dieci tribù .
<p>36 A suo figlio darò una tribù affinché ci sia una lampada per Davide mio servo per tutti i giorni dinanzi a me a Gerusalemme la città che mi sono scelta per porvi il mio nome.
<p>37 Io prenderò te e tu regnerai su quanto vorrai; sarai re d’Israele.
<p>38 Se ascolterai quanto ti comanderò se seguirai le mie vie e farai ciò che è retto ai miei occhi osservando le mie leggi e i miei comandi come ha fatto Davide mio servo io sarò con te e ti edificherò una casa stabile come l’ho edificata per Davide. Ti consegnerò Israele;
<p>39 umilierò la discendenza di Davide per questo motivo ma non per sempre”».
<p>40 Salomone cercò di far morire Geroboamo il quale però trovò rifugio in Egitto da Sisak re d’Egitto. Geroboamo rimase in Egitto fino alla morte di Salomone.
<p>41 Le altre gesta di Salomone tutte le sue azioni e la sua sapienza non sono forse descritte nel libro delle gesta di Salomone?
<p>42 Il tempo in cui Salomone aveva regnato a Gerusalemme su tutto Israele fu di quarant’anni.
<p>43 Salomone si addormentò con i suoi padri e fu sepolto nella Città di Davide suo padre; al suo posto divenne re suo figlio Roboamo.
<h4>12</h4>
<p>1 Roboamo andò a Sichem perché tutto Israele era convenuto a Sichem per proclamarlo re.
<p>2 Quando lo seppe Geroboamo figlio di Nebat che era ancora in Egitto dove era fuggito per paura del re Salomone tornò dall’Egitto.
<p>3 Lo mandarono a chiamare e Geroboamo venne con tutta l’assemblea d’Israele e parlarono a Roboamo dicendo:
<p>4 «Tuo padre ha reso duro il nostro giogo; ora tu alleggerisci la dura servitù di tuo padre e il giogo pesante che egli ci ha imposto e noi ti serviremo».
<p>5 Rispose loro: «Andate e tornate da me fra tre giorni». Il popolo se ne andò.
<p>6 Il re Roboamo si consigliò con gli anziani che erano stati al servizio di Salomone suo padre durante la sua vita domandando: «Che cosa mi consigliate di rispondere a questo popolo?».
<p>7 Gli dissero: «Se oggi ti farai servo sottomettendoti a questo popolo se li ascolterai e se dirai loro parole buone essi ti saranno servi per sempre».
<p>8 Ma egli trascurò il consiglio che gli anziani gli avevano dato e si consultò con i giovani che erano cresciuti con lui ed erano al suo servizio.
<p>9 Domandò loro: «Voi che cosa mi consigliate di rispondere a questo popolo che mi ha chiesto di alleggerire il giogo imposto loro da mio padre?».
<p>10 I giovani che erano cresciuti con lui gli dissero: «Per rispondere al popolo che si è rivolto a te dicendo: “Tuo padre ha reso pesante il nostro giogo tu alleggeriscilo!” di’ loro così:<br/> “Il mio mignolo è più grosso dei fianchi di mio padre.
<p>11 Ora mio padre vi caricò di un giogo pesante,<br/> io renderò ancora più grave il vostro giogo;<br/> mio padre vi castigò con fruste,<br/> io vi castigherò con flagelli”».
<p>12 Geroboamo e tutto il popolo si presentarono a Roboamo il terzo giorno come il re aveva ordinato dicendo: «Tornate da me il terzo giorno».
<p>13 Il re rispose duramente al popolo respingendo il consiglio che gli anziani gli avevano dato;
<p>14 egli disse loro secondo il consiglio dei giovani:<br/> «Mio padre ha reso pesante il vostro giogo,<br/> io renderò ancora più grave il vostro giogo;<br/> mio padre vi castigò con fruste,<br/> io vi castigherò con flagelli».
<p>15 Il re non ascoltò il popolo poiché era disposizione del Signore che si attuasse la parola che il Signore aveva rivolta a Geroboamo figlio di Nebat per mezzo di Achia di Silo.
<p>16 Tutto Israele visto che il re non li ascoltava diede al re questa risposta:<br/> «Che parte abbiamo con Davide?<br/> Noi non abbiamo eredità con il figlio di Iesse!<br/> Alle tue tende Israele!<br/> Ora pensa alla tua casa Davide!».<br/> Israele se ne andò alle sue tende.
<p>17 Sugli Israeliti che abitavano nelle città di Giuda regnò Roboamo.
<p>18 Il re Roboamo mandò Adoràm che era sovrintendente al lavoro coatto ma tutti gli Israeliti lo lapidarono ed egli morì. Allora il re Roboamo salì in fretta sul carro per fuggire a Gerusalemme.
<p>19 Israele si ribellò alla casa di Davide fino ad oggi.
<p>20 Quando tutto Israele seppe che era tornato Geroboamo lo mandò a chiamare perché partecipasse all’assemblea; lo proclamarono re di tutto Israele. Nessuno seguì la casa di Davide se non la tribù di Giuda.
<p>21 Roboamo giunto a Gerusalemme convocò tutta la casa di Giuda e la tribù di Beniamino centoottantamila guerrieri scelti per combattere contro la casa d’Israele e per restituire il regno a Roboamo figlio di Salomone.
<p>22 La parola di Dio fu rivolta a Semaià uomo di Dio:
<p>23 «Riferisci a Roboamo figlio di Salomone re di Giuda a tutta la casa di Giuda e di Beniamino e al resto del popolo:
<p>24 Così dice il Signore: “Non salite a combattere contro i vostri fratelli israeliti; ognuno torni a casa perché questo fatto è dipeso da me”». Ascoltarono la parola del Signore e tornarono indietro come il Signore aveva ordinato.
<p>25 Geroboamo fortificò Sichem sulle montagne di èfraim e vi pose la sua residenza. Uscito di lì fortificò Penuèl.
<p>26 Geroboamo pensò: «In questa situazione il regno potrà tornare alla casa di Davide.
<p>27 Se questo popolo continuerà a salire a Gerusalemme per compiervi sacrifici nel tempio del Signore il cuore di questo popolo si rivolgerà verso il suo signore verso Roboamo re di Giuda; mi uccideranno e ritorneranno da Roboamo re di Giuda».
<p>28 Consigliatosi il re preparò due vitelli d’oro e disse al popolo: «Siete già saliti troppe volte a Gerusalemme! Ecco Israele i tuoi dèi che ti hanno fatto salire dalla terra d’Egitto».
<p>29 Ne collocò uno a Betel e l’altro lo mise a Dan.
<p>30 Questo fatto portò al peccato; il popolo infatti andava sino a Dan per prostrarsi davanti a uno di quelli.
<p>31 Egli edificò templi sulle alture e costituì sacerdoti presi da tutto il popolo i quali non erano discendenti di Levi.
<p>32 Geroboamo istituì una festa nell’ottavo mese il quindici del mese simile alla festa che si celebrava in Giuda. Egli stesso salì all’altare; così fece a Betel per sacrificare ai vitelli che aveva eretto e a Betel stabilì sacerdoti dei templi da lui eretti sulle alture.
<p>33 Il giorno quindici del mese ottavo il mese che aveva scelto di sua iniziativa salì all’altare che aveva eretto a Betel; istituì una festa per gli Israeliti e salì all’altare per offrire incenso.
<h4>13</h4>
<p>1 Un uomo di Dio per comando del Signore si portò da Giuda a Betel mentre Geroboamo stava presso l’altare per offrire incenso.
<p>2 Per comando del Signore quegli gridò verso l’altare: «Altare altare così dice il Signore: “Ecco nascerà un figlio nella casa di Davide chiamato Giosia il quale immolerà su di te i sacerdoti delle alture che hanno offerto incenso su di te e brucerà su di te ossa umane”».
<p>3 In quel giorno diede un segno dicendo: «Questo è il segno che il Signore parla: ecco l’altare si spezzerà e sarà sparsa la cenere che vi è sopra».
<p>4 Appena sentì la parola che l’uomo di Dio aveva proferito contro l’altare di Betel il re Geroboamo tese la mano ritirandola dall’altare dicendo: «Afferratelo!». Ma la sua mano tesa contro quello gli si inaridì e non la poté far tornare a sé.
<p>5 L’altare si spezzò e fu sparsa la cenere dell’altare secondo il segno dato dall’uomo di Dio per comando del Signore.
<p>6 Presa la parola il re disse all’uomo di Dio: «Placa il volto del Signore tuo Dio e prega per me perché mi sia resa la mia mano». L’uomo di Dio placò il volto del Signore e la mano del re gli tornò com’era prima.
<p>7 All’uomo di Dio il re disse: «Vieni a casa con me per ristorarti; ti darò un regalo».
<p>8 L’uomo di Dio rispose al re: «Anche se mi darai metà della tua casa non verrò con te e non mangerò pane né berrò acqua in questo luogo,
<p>9 perché così mi è stato ordinato per comando del Signore: “Non mangerai pane e non berrai acqua né tornerai per la strada percorsa nell’andata”».
<p>10 Se ne andò per un’altra strada e non tornò per quella che aveva percorso venendo a Betel.
<p>11 Ora abitava a Betel un vecchio profeta al quale i figli andarono a raccontare quanto aveva fatto quel giorno l’uomo di Dio a Betel; essi raccontarono al loro padre anche le parole che quello aveva detto al re.
<p>12 Il padre domandò loro: «Quale via ha preso?». I suoi figli gli indicarono la via presa dall’uomo di Dio che era venuto da Giuda.
<p>13 Ed egli disse ai suoi figli: «Sellatemi l’asino!». Gli sellarono l’asino ed egli vi montò sopra.
<p>14 Inseguì l’uomo di Dio e lo trovò seduto sotto una quercia. Gli domandò: «Sei tu l’uomo di Dio venuto da Giuda?». Rispose: «Sono io».
<p>15 L’altro gli disse: «Vieni a casa con me per mangiare del pane».
<p>16 Egli rispose: «Non posso tornare con te né venire con te; non mangerò pane e non berrò acqua in questo luogo
<p>17 perché mi fu rivolta una parola per ordine del Signore: “Là non mangerai pane e non berrai acqua né ritornerai per la strada percorsa all’andata”».
<p>18 Quegli disse: «Anche io sono profeta come te; ora un angelo mi ha detto per ordine del Signore: “Fallo tornare con te nella tua casa perché mangi pane e beva acqua”». Egli mentiva a costui
<p>19 che ritornò con lui, mangiò pane nella sua casa e bevve acqua.
<p>20 Mentre essi stavano seduti a tavola la parola del Signore fu rivolta al profeta che aveva fatto tornare indietro l’altro
<p>21 ed egli gridò all’uomo di Dio che era venuto da Giuda: «Così dice il Signore: “Poiché ti sei ribellato alla voce del Signore, non hai osservato il comando che ti ha dato il Signore tuo Dio
<p>22 sei tornato indietro hai mangiato pane e bevuto acqua nel luogo in cui il tuo Dio ti aveva ordinato di non mangiare pane e di non bere acqua il tuo cadavere non entrerà nel sepolcro dei tuoi padri”».
<p>23 Dopo che egli ebbe mangiato pane e bevuto fu slegato per lui l’asino del profeta che lo aveva fatto ritornare.
<p>24 Egli partì e un leone lo trovò per strada e l’uccise; il suo cadavere rimase steso sulla strada mentre l’asino se ne stava là vicino e anche il leone stava vicino al cadavere.
<p>25 Ora alcuni passanti videro il cadavere steso sulla strada e il leone che se ne stava vicino al cadavere. Essi andarono e divulgarono il fatto nella città ove dimorava il vecchio profeta.
<p>26 Avendolo udito il profeta che l’aveva fatto ritornare dalla strada disse: «Quello è un uomo di Dio che si è ribellato alla voce del Signore; per questo il Signore l’ha consegnato al leone che l’ha fatto a pezzi e l’ha fatto morire secondo la parola che gli aveva detto il Signore».
<p>27 Egli aggiunse ai figli: «Sellatemi l’asino». Quando l’asino fu sellato
<p>28 egli andò e trovò il cadavere di lui steso sulla strada con l’asino e il leone accanto. Il leone non aveva mangiato il cadavere né fatto a pezzi l’asino.
<p>29 Il profeta prese il cadavere dell’uomo di Dio lo adagiò sull’asino e lo portò indietro; il vecchio profeta entrò in città per piangerlo e seppellirlo.
<p>30 Depose il cadavere nel proprio sepolcro e fecero su di lui il lamento: «Ohimè fratello mio!».
<p>31 Dopo averlo sepolto disse ai figli: «Alla mia morte mi seppellirete nel sepolcro in cui è stato sepolto l’uomo di Dio; porrete le mie ossa vicino alle sue
<p>32 poiché certo si avvererà la parola che egli gridò per ordine del Signore contro l’altare di Betel e contro tutti i santuari delle alture che sono nelle città di Samaria».
<p>33 Dopo questo fatto Geroboamo non abbandonò la sua via cattiva. Egli continuò a prendere da tutto il popolo i sacerdoti delle alture e a chiunque lo desiderava conferiva l’incarico e quegli diveniva sacerdote delle alture.
<p>34 Tale condotta costituì per la casa di Geroboamo il peccato che ne provocò la distruzione e lo sterminio dalla faccia della terra.
<h4>14</h4>
<p>1 In quel tempo si ammalò Abia figlio di Geroboamo.
<p>2 Geroboamo disse a sua moglie: «àlzati cambia vestito perché non si sappia che tu sei la moglie di Geroboamo e va’ a Silo. Là c’è il profeta Achia colui che mi disse che avrei regnato su questo popolo.
<p>3 Prendi con te dieci pani focacce e un vaso di miele; va’ da lui. Egli ti rivelerà che cosa avverrà del ragazzo».
<p>4 La moglie di Geroboamo fece così. Si alzò andò a Silo ed entrò nella casa di Achia il quale non poteva vedere, perché i suoi occhi erano offuscati per la vecchiaia.
<p>5 Il Signore aveva detto ad Achia: «Ecco la moglie di Geroboamo viene per chiederti un oracolo sul figlio che è malato; tu le dirai questo e questo. Arriverà travestita».
<p>6 Appena Achia sentì il rumore dei piedi di lei che arrivava alla porta disse: «Entra moglie di Geroboamo. Perché ti fingi un’altra? Io sono stato incaricato di annunciarti una dura notizia.
<p>7 Su riferisci a Geroboamo: Così dice il Signore Dio d’Israele: “Io ti ho innalzato fra il popolo costituendoti capo del popolo d’Israele
<p>8 ho strappato il regno dalla casa di Davide e l’ho consegnato a te. Ma tu non sei stato come il mio servo Davide che osservò i miei comandi e mi seguì con tutto il suo cuore facendo solo ciò che è retto davanti ai miei occhi
<p>9 anzi hai agito peggio di tutti quelli che furono prima di te e sei andato a fabbricarti altri dèi e immagini fuse per provocarmi mentre hai gettato me dietro alle tue spalle.
<p>10 Per questo ecco manderò la sventura sulla casa di Geroboamo, distruggerò nella casa di Geroboamo ogni maschio schiavo o libero in Israele e spazzerò la casa di Geroboamo come si spazza lo sterco fino alla sua totale scomparsa.
<p>11 I cani divoreranno quanti della casa di Geroboamo moriranno in città quelli morti in campagna li divoreranno gli uccelli del cielo perché il Signore ha parlato”.
<p>12 Ma tu àlzati va’ a casa tua; quando i tuoi piedi raggiungeranno la città il bambino morirà.
<p>13 Ne faranno il lamento tutti gli Israeliti e lo seppelliranno; infatti soltanto lui della famiglia di Geroboamo entrerà in un sepolcro perché in lui si è trovato qualcosa di buono da parte del Signore Dio d’Israele nella famiglia di Geroboamo.
<p>14 Il Signore farà sorgere per sé un re sopra Israele che distruggerà la famiglia di Geroboamo. Questo è quel giorno! Non è forse già adesso?
<p>15 Inoltre il Signore percuoterà Israele come una canna agitata dall’acqua. Eliminerà Israele da questa terra buona che ha dato ai loro padri e li disperderà oltre il Fiume perché si sono eretti i loro pali sacri provocando così il Signore.
<p>16 Il Signore abbandonerà Israele a causa dei peccati di Geroboamo il quale peccò e fece peccare Israele».
<p>17 La moglie di Geroboamo si alzò e se ne andò a Tirsa. Proprio mentre lei varcava la soglia di casa il ragazzo morì.
<p>18 Lo seppellirono e tutto Israele ne fece il lamento secondo la parola del Signore comunicata per mezzo del suo servo il profeta Achia.
<p>19 Le altre gesta di Geroboamo le sue guerre e il suo regno sono descritti nel libro delle Cronache dei re d’Israele.
<p>20 La durata del regno di Geroboamo fu di ventidue anni; egli si addormentò con i suoi padri e al suo posto divenne re suo figlio Nadab.
<p>21 Roboamo figlio di Salomone regnò in Giuda. Aveva quarantun anni quando divenne re e regnò diciassette anni a Gerusalemme città scelta dal Signore fra tutte le tribù d’Israele per collocarvi il suo nome. Sua madre ammonita si chiamava Naamà.
<p>22 Giuda fece ciò che è male agli occhi del Signore; essi provocarono il Signore a gelosia più di quanto avevano fatto i loro padri con i peccati da loro commessi.
<p>23 Anch’essi si costruirono alture stele e pali sacri su ogni alto colle e sotto ogni albero verde.
<p>24 Inoltre nella terra c’erano prostituti sacri. Essi commisero tutti gli abomini dei popoli che il Signore aveva scacciato davanti agli Israeliti.
<p>25 Nell’anno quinto del re Roboamo il re d’Egitto Sisak salì contro Gerusalemme.
<p>26 Prese i tesori del tempio del Signore e i tesori della reggia portò via tutto prese anche gli scudi d’oro fatti da Salomone.
<p>27 Il re Roboamo li sostituì con scudi di bronzo che affidò ai comandanti delle guardie addette alle porte della reggia.
<p>28 Ogni volta che il re andava nel tempio del Signore le guardie li prendevano poi li riportavano nella sala delle guardie.
<p>29 Le altre gesta di Roboamo e tutte le sue azioni non sono forse descritte nel libro delle Cronache dei re di Giuda?
<p>30 Ci fu guerra continua fra Roboamo e Geroboamo.
<p>31 Roboamo si addormentò con i suoi padri e fu sepolto con i suoi padri nella Città di Davide. Sua madre ammonita si chiamava Naamà. Al suo posto divenne re suo figlio Abiam.
<h4>15</h4>
<p>1 Nell’anno diciottesimo del re Geroboamo figlio di Nebat Abiam divenne re su Giuda.
<p>2 Regnò tre anni a Gerusalemme. Sua madre si chiamava Maacà figlia di Abisalòm.
<p>3 Egli imitò tutti i peccati che suo padre aveva commesso prima di lui; il suo cuore non fu integro con il Signore suo Dio come il cuore di Davide suo padre.
<p>4 Ma, per amore di Davide il Signore suo Dio gli concesse una lampada a Gerusalemme facendo sorgere suo figlio dopo di lui e rendendo stabile Gerusalemme
<p>5 perché Davide aveva fatto ciò che è retto agli occhi del Signore e non aveva deviato da quanto il Signore aveva ordinato durante tutta la sua vita se si eccettua il caso di Uria l’Ittita.
<p>6 Ci fu guerra continua fra Roboamo e Geroboamo.
<p>7 Le altre gesta di Abiam e tutte le sue azioni non sono forse descritte nel libro delle Cronache dei re di Giuda? Ci fu guerra fra Abiam e Geroboamo.
<p>8 Abiam si addormentò con i suoi padri; lo seppellirono nella Città di Davide e al suo posto divenne re suo figlio Asa.
<p>9 Nell’anno ventesimo di Geroboamo re d’Israele Asa divenne re di Giuda.
<p>10 Egli regnò quarantun anni a Gerusalemme. Sua madre si chiamava Maacà figlia di Abisalòm.
<p>11 Asa fece ciò che è retto agli occhi del Signore come Davide, suo padre.
<p>12 Eliminò i prostituti sacri dalla terra e allontanò tutti gli idoli che avevano fatto i suoi padri.
<p>13 Privò anche sua madre Maacà del titolo di regina madre perché ella aveva eretto ad Asera un’immagine infame; Asa demolì l’immagine infame e la bruciò nella valle del torrente Cedron.
<p>14 Ma non scomparvero le alture anche se il cuore di Asa si mantenne integro nei riguardi del Signore per tutta la sua vita.
<p>15 Fece portare nel tempio del Signore le offerte consacrate da suo padre e quelle consacrate da lui stesso consistenti in argento oro e utensili.
<p>16 Ci fu guerra fra Asa e Baasà re d’Israele per tutta la loro vita.
<p>17 Il re d’Israele Baasà salì contro Giuda; egli fortificò Rama per impedire il transito ad Asa re di Giuda.
<p>18 Asa prese tutto l’argento e l’oro rimasti nei tesori del tempio del Signore e nei tesori della reggia li consegnò ai suoi ministri che li portarono per ordine del re Asa a Ben-Adàd figlio di Tabrimmòn figlio di Cheziòn re di Aram residente a Damasco con questa proposta:
<p>19 «Ci sia un’alleanza fra me e te, come tra mio padre e tuo padre. Ecco ti mando un dono d’argento e d’oro. Su rompi la tua alleanza con Baasà re d’Israele in modo che egli si ritiri da me».
<p>20 Ben-Adàd ascoltò il re Asa; mandò contro le città d’Israele i comandanti del suo esercito che colpirono Iion Dan Abel-Bet-Maacà e l’intera regione di Chinaròt compreso tutto il territorio di Nèftali.
<p>21 Quando lo seppe, Baasà smise di fortificare Rama e tornò a Tirsa.
<p>22 Allora il re Asa convocò tutti quelli di Giuda nessuno escluso; costoro andarono a prendere le pietre e il legname con cui Baasà stava fortificando Rama e con essi il re Asa fortificò Gheba di Beniamino e Mispa.
<p>23 Tutte le altre gesta di Asa tutta la sua potenza e tutte le sue azioni le città che egli edificò non sono forse descritte nel libro delle Cronache dei re di Giuda? Tuttavia nella sua vecchiaia fu ammalato ai piedi.
<p>24 Asa si addormentò con i suoi padri fu sepolto con i suoi padri nella Città di Davide suo padre e al suo posto divenne re suo figlio Giòsafat.
<p>25 Nadab figlio di Geroboamo divenne re su Israele nell’anno secondo di Asa re di Giuda e regnò su Israele due anni.
<p>26 Egli fece ciò che è male agli occhi del Signore seguendo la via di suo padre e il peccato che questi aveva fatto commettere a Israele.
<p>27 Contro di lui congiurò Baasà figlio di Achia della casa di ìssacar; Baasà lo colpì a Ghibbetòn che apparteneva ai Filistei mentre Nadab e tutto Israele assediavano Ghibbetòn.
<p>28 Baasà lo fece morire nell’anno terzo di Asa re di Giuda e divenne re al suo posto.
<p>29 Appena divenuto re egli colpì tutta la casa di Geroboamo: non risparmiò nessuno della stirpe di Geroboamo fino ad estinguerla secondo la parola del Signore pronunciata per mezzo del suo servo Achia di Silo
<p>30 a causa dei peccati che Geroboamo commise e fece commettere a Israele e a causa dello sdegno a cui aveva provocato il Signore Dio d’Israele.
<p>31 Le altre gesta di Nadab e tutte le sue azioni non sono forse descritte nel libro delle Cronache dei re d’Israele?
<p>32 Ci fu guerra fra Asa e Baasà re d’Israele per tutta la loro vita.
<p>33 Nell’anno terzo di Asa re di Giuda Baasà figlio di Achia divenne re su tutto Israele a Tirsa. Regnò ventiquattro anni.
<p>34 Egli fece ciò che è male agli occhi del Signore seguendo la via di Geroboamo e il peccato che questi aveva fatto commettere a Israele.
<h4>16</h4>
<p>1 La parola del Signore fu rivolta a Ieu figlio di Anàni contro Baasà:
<p>2 «Io ti ho innalzato dalla polvere e ti ho costituito capo sul mio popolo Israele ma tu hai seguito la via di Geroboamo e hai fatto peccare il mio popolo Israele provocandomi con i loro peccati.
<p>3 Ecco io spazzerò via Baasà e la sua casa e renderò la tua casa come la casa di Geroboamo figlio di Nebat.
<p>4 I cani divoreranno quanti della casa di Baasà moriranno in città quelli morti in campagna li divoreranno gli uccelli del cielo».
<p>5 Le altre gesta di Baasà le sue azioni e la sua potenza non sono forse descritte nel libro delle Cronache dei re d’Israele?
<p>6 Baasà si addormentò con i suoi padri; fu sepolto a Tirsa e al suo posto divenne re suo figlio Ela.
<p>7 Attraverso il profeta Ieu figlio di Anàni la parola del Signore fu rivolta a Baasà e alla sua casa per tutto il male che aveva commesso agli occhi del Signore irritandolo con le opere delle sue mani tanto che la sua casa era diventata come quella di Geroboamo e perché egli aveva colpito quella casa.
<p>8 Nell’anno ventiseiesimo di Asa re di Giuda Ela figlio di Baasà divenne re su Israele a Tirsa; regnò due anni.
<p>9 Contro di lui congiurò il suo ufficiale Zimrì comandante della metà dei carri. Mentre egli a Tirsa beveva e si ubriacava nella casa di Arsà maggiordomo a Tirsa
<p>10 arrivò Zimrì lo colpì e lo fece morire nell’anno ventisettesimo di Asa re di Giuda e divenne re al suo posto.
<p>11 Divenuto re appena seduto sul suo trono colpì tutta la casa di Baasà non gli lasciò sopravvivere alcun maschio fra i suoi parenti e amici.
<p>12 Zimrì distrusse tutta la casa di Baasà secondo la parola che il Signore aveva rivolto contro Baasà per mezzo del profeta Ieu
<p>13 a causa di tutti i peccati di Baasà e dei peccati di Ela suo figlio di quelli commessi da loro e di quelli fatti commettere a Israele provocando a sdegno con le loro vanità il Signore Dio d’Israele.
<p>14 Le altre gesta di Ela e tutte le sue azioni non sono forse descritte nel libro delle Cronache dei re d’Israele?
<p>15 Nell’anno ventisettesimo di Asa re di Giuda Zimrì divenne re per sette giorni a Tirsa mentre il popolo era accampato contro Ghibbetòn che apparteneva ai Filistei.
<p>16 Quando il popolo là accampato venne a sapere che Zimrì si era ribellato e aveva ucciso il re tutto Israele in quello stesso giorno nell’accampamento proclamò re su Israele Omri, comandante dell’esercito.
<p>17 Omri con tutto Israele si mosse da Ghibbetòn e strinsero d’assedio Tirsa.
<p>18 Quando vide che veniva presa la città Zimrì entrò nel torrione della reggia incendiò dietro di sé la reggia e così morì bruciato.
<p>19 Ciò avvenne a causa dei suoi peccati che aveva commesso compiendo ciò che è male agli occhi del Signore seguendo la via di Geroboamo e il peccato con cui aveva fatto peccare Israele.
<p>20 Le altre gesta di Zimrì e la congiura da lui organizzata non sono forse descritte nel libro delle Cronache dei re d’Israele?
<p>21 Allora il popolo d’Israele si divise in due parti. Una metà del popolo seguiva Tibnì figlio di Ghinat per farlo re e una metà seguiva Omri.
<p>22 Il popolo che seguiva Omri prevalse sul popolo che seguiva Tibnì figlio di Ghinat. Tibnì morì e Omri divenne re.
<p>23 Nell’anno trentunesimo di Asa re di Giuda Omri divenne re su Israele. Regnò dodici anni di cui sei a Tirsa.
<p>24 Poi acquistò il monte Samaria da Semer per due talenti d’argento. Costruì sul monte e chiamò la città che ivi edificò Samaria, dal nome di Semer proprietario del monte.
<p>25 Omri fece ciò che è male agli occhi del Signore fece peggio di tutti quelli prima di lui.
<p>26 Seguì in tutto la via di Geroboamo figlio di Nebat e i peccati che quegli aveva fatto commettere a Israele provocando a sdegno con le loro vanità il Signore Dio d’Israele.
<p>27 Le altre gesta che compì Omri e la potenza con cui agì non sono forse descritte nel libro delle Cronache dei re d’Israele?
<p>28 Omri si addormentò con i suoi padri; fu sepolto a Samaria e al suo posto divenne re suo figlio Acab.
<p>29 Acab figlio di Omri divenne re su Israele nell’anno trentottesimo di Asa re di Giuda. Acab figlio di Omri regnò su Israele a Samaria ventidue anni.
<p>30 Acab figlio di Omri fece ciò che è male agli occhi del Signore più di tutti quelli prima di lui.
<p>31 Non gli bastò imitare il peccato di Geroboamo figlio di Nebat ma prese anche in moglie Gezabele figlia di Etbàal re di quelli di Sidone e si mise a servire Baal e a prostrarsi davanti a lui.
<p>32 Eresse un altare a Baal nel tempio di Baal che egli aveva costruito a Samaria.
<p>33 Acab eresse anche il palo sacro e continuò ad agire provocando a sdegno il Signore, Dio d’Israele più di tutti i re d’Israele prima di lui.
<p>34 Nei suoi giorni Chièl di Betel ricostruì Gerico; gettò le fondamenta sopra Abiràm suo primogenito e collocò la sua porta a doppio battente sopra Segub suo ultimogenito secondo la parola pronunciata dal Signore per mezzo di Giosuè figlio di Nun.
<h4>17</h4>
<p>1 Elia il Tisbita uno di quelli che si erano stabiliti in Gàlaad disse ad Acab: «Per la vita del Signore Dio d’Israele alla cui presenza io sto in questi anni non ci sarà né rugiada né pioggia se non quando lo comanderò io».
<p>2 A lui fu rivolta questa parola del Signore:
<p>3 «Vattene di qui dirigiti verso oriente; nasconditi presso il torrente Cherìt che è a oriente del Giordano.
<p>4 Berrai dal torrente e i corvi per mio comando ti porteranno da mangiare».
<p>5 Egli partì e fece secondo la parola del Signore; andò a stabilirsi accanto al torrente Cherìt che è a oriente del Giordano.
<p>6 I corvi gli portavano pane e carne al mattino e pane e carne alla sera; egli beveva dal torrente.
<p>7 Dopo alcuni giorni il torrente si seccò perché non era piovuto sulla terra.
<p>8 Fu rivolta a lui la parola del Signore:
<p>9 «àlzati va’ a Sarepta di Sidone; ecco io là ho dato ordine a una vedova di sostenerti».
<p>10 Egli si alzò e andò a Sarepta. Arrivato alla porta della città ecco una vedova che raccoglieva legna. La chiamò e le disse: «Prendimi un po’ d’acqua in un vaso perché io possa bere».
<p>11 Mentre quella andava a prenderla le gridò: «Per favore prendimi anche un pezzo di pane».
<p>12 Quella rispose: «Per la vita del Signore tuo Dio non ho nulla di cotto ma solo un pugno di farina nella giara e un po’ d’olio nell’orcio; ora raccolgo due pezzi di legna dopo andrò a prepararla per me e per mio figlio: la mangeremo e poi moriremo».
<p>13 Elia le disse: «Non temere; va’ a fare come hai detto. Prima però prepara una piccola focaccia per me e portamela; quindi ne preparerai per te e per tuo figlio,
<p>14 poiché così dice il Signore Dio d’Israele: “La farina della giara non si esaurirà e l’orcio dell’olio non diminuirà fino al giorno in cui il Signore manderà la pioggia sulla faccia della terra”».
<p>15 Quella andò e fece come aveva detto Elia; poi mangiarono lei lui e la casa di lei per diversi giorni.
<p>16 La farina della giara non venne meno e l’orcio dell’olio non diminuì secondo la parola che il Signore aveva pronunciato per mezzo di Elia.
<p>17 In seguito accadde che il figlio della padrona di casa si ammalò. La sua malattia si aggravò tanto che egli cessò di respirare.
<p>18 Allora lei disse a Elia: «Che cosa c’è tra me e te o uomo di Dio? Sei venuto da me per rinnovare il ricordo della mia colpa e per far morire mio figlio?».
<p>19 Elia le disse: «Dammi tuo figlio». Glielo prese dal seno lo portò nella stanza superiore dove abitava e lo stese sul letto.
<p>20 Quindi invocò il Signore: «Signore mio Dio vuoi fare del male anche a questa vedova che mi ospita tanto da farle morire il figlio?».
<p>21 Si distese tre volte sul bambino e invocò il Signore: «Signore mio Dio la vita di questo bambino torni nel suo corpo».
<p>22 Il Signore ascoltò la voce di Elia; la vita del bambino tornò nel suo corpo e quegli riprese a vivere.
<p>23 Elia prese il bambino lo portò giù nella casa dalla stanza superiore e lo consegnò alla madre. Elia disse: «Guarda! Tuo figlio vive».
<p>24 La donna disse a Elia: «Ora so veramente che tu sei uomo di Dio e che la parola del Signore nella tua bocca è verità».
<h4>18</h4>
<p>1 Dopo molti giorni la parola del Signore fu rivolta a Elia nell’anno terzo: «Va’ a presentarti ad Acab e io manderò la pioggia sulla faccia della terra».
<p>2 Elia andò a presentarsi ad Acab.<br/> A Samaria c’era una grande carestia.
<p>3 Acab convocò Abdia che era il maggiordomo. Abdia temeva molto il Signore;
<p>4 quando Gezabele uccideva i profeti del Signore Abdia aveva preso cento profeti e ne aveva nascosti cinquanta alla volta in una caverna e aveva procurato loro pane e acqua.
<p>5 Acab disse ad Abdia: «Va’ nella regione verso tutte le sorgenti e tutti i torrenti; forse troveremo erba per tenere in vita cavalli e muli e non dovremo uccidere una parte del bestiame».
<p>6 Si divisero la zona da percorrere; Acab andò per una strada da solo e Abdia per un’altra da solo.
<p>7 Mentre Abdia era in cammino ecco farglisi incontro Elia. Quello lo riconobbe e cadde con la faccia a terra dicendo: «Sei proprio tu il mio signore Elia?».
<p>8 Gli rispose: «Lo sono; va’ a dire al tuo signore: “C’è qui Elia”».
<p>9 Quello disse: «Che male ho fatto perché tu consegni il tuo servo in mano ad Acab per farmi morire?
<p>10 Per la vita del Signore tuo Dio non esiste nazione o regno in cui il mio signore non abbia mandato a cercarti. Se gli rispondevano: “Non c’è!” egli faceva giurare la nazione o il regno di non averti trovato.
<p>11 Ora tu dici: “Va’ a dire al tuo signore: C’è qui Elia!”.
<p>12 Appena sarò partito da te lo spirito del Signore ti porterà in un luogo a me ignoto. Se io vado a riferirlo ad Acab egli non trovandoti mi ucciderà ora il tuo servo teme il Signore fin dalla sua giovinezza.
<p>13 Non fu riferito forse al mio signore ciò che ho fatto quando Gezabele uccideva i profeti del Signore come io nascosi cento profeti cinquanta alla volta in una caverna e procurai loro pane e acqua?
<p>14 E ora tu comandi: “Va’ a dire al tuo signore: C’è qui Elia”? Egli mi ucciderà».
<p>15 Elia rispose: «Per la vita del Signore degli eserciti alla cui presenza io sto oggi stesso io mi presenterò a lui».
<p>16 Abdia andò incontro ad Acab e gli riferì la cosa. Acab si diresse verso Elia.
<p>17 Appena lo vide Acab disse a Elia: «Sei tu colui che manda in rovina Israele?».
<p>18 Egli rispose: «Non io mando in rovina Israele ma piuttosto tu e la tua casa, perché avete abbandonato i comandi del Signore e tu hai seguito i Baal.
<p>19 Perciò fa’ radunare tutto Israele presso di me sul monte Carmelo insieme con i quattrocentocinquanta profeti di Baal e con i quattrocento profeti di Asera che mangiano alla tavola di Gezabele».
<p>20 Acab convocò tutti gli Israeliti e radunò i profeti sul monte Carmelo.
<p>21 Elia si accostò a tutto il popolo e disse: «Fino a quando salterete da una parte all’altra? Se il Signore è Dio seguitelo! Se invece lo è Baal seguite lui!». Il popolo non gli rispose nulla.
<p>22 Elia disse ancora al popolo: «Io sono rimasto solo come profeta del Signore mentre i profeti di Baal sono quattrocentocinquanta.
<p>23 Ci vengano dati due giovenchi; essi se ne scelgano uno lo squartino e lo pongano sulla legna senza appiccarvi il fuoco. Io preparerò l’altro giovenco e lo porrò sulla legna senza appiccarvi il fuoco.
<p>24 Invocherete il nome del vostro dio e io invocherò il nome del Signore. Il dio che risponderà col fuoco è Dio!». Tutto il popolo rispose: «La proposta è buona!».
<p>25 Elia disse ai profeti di Baal: «Sceglietevi il giovenco e fate voi per primi, perché voi siete più numerosi. Invocate il nome del vostro dio ma senza appiccare il fuoco».
<p>26 Quelli presero il giovenco che spettava loro lo prepararono e invocarono il nome di Baal dal mattino fino a mezzogiorno gridando: «Baal rispondici!». Ma non vi fu voce né chi rispondesse. Quelli continuavano a saltellare da una parte all’altra intorno all’altare che avevano eretto.
<p>27 Venuto mezzogiorno Elia cominciò a beffarsi di loro dicendo: «Gridate a gran voce perché è un dio! è occupato è in affari o è in viaggio; forse dorme ma si sveglierà».
<p>28 Gridarono a gran voce e si fecero incisioni secondo il loro costume con spade e lance fino a bagnarsi tutti di sangue.
<p>29 Passato il mezzogiorno, quelli ancora agirono da profeti fino al momento dell’offerta del sacrificio ma non vi fu né voce né risposta né un segno d’attenzione.
<p>30 Elia disse a tutto il popolo: «Avvicinatevi a me!». Tutto il popolo si avvicinò a lui e riparò l’altare del Signore che era stato demolito.
<p>31 Elia prese dodici pietre secondo il numero delle tribù dei figli di Giacobbe al quale era stata rivolta questa parola del Signore: «Israele sarà il tuo nome».
<p>32 Con le pietre eresse un altare nel nome del Signore; scavò intorno all’altare un canaletto della capacità di circa due <i>sea</i> di seme.
<p>33 Dispose la legna squartò il giovenco e lo pose sulla legna.
<p>34 Quindi disse: «Riempite quattro anfore d’acqua e versatele sull’olocausto e sulla legna!». Ed essi lo fecero. Egli disse: «Fatelo di nuovo!». Ed essi ripeterono il gesto. Disse ancora: «Fatelo per la terza volta!». Lo fecero per la terza volta.
<p>35 L’acqua scorreva intorno all’altare; anche il canaletto si riempì d’acqua.
<p>36 Al momento dell’offerta del sacrificio si avvicinò il profeta Elia e disse: «Signore Dio di Abramo di Isacco e d’Israele oggi si sappia che tu sei Dio in Israele e che io sono tuo servo e che ho fatto tutte queste cose sulla tua parola.
<p>37 Rispondimi Signore rispondimi e questo popolo sappia che tu o Signore sei Dio e che converti il loro cuore!».
<p>38 Cadde il fuoco del Signore e consumò l’olocausto la legna le pietre e la cenere prosciugando l’acqua del canaletto.
<p>39 A tal vista tutto il popolo cadde con la faccia a terra e disse: «Il Signore è Dio! Il Signore è Dio!».
<p>40 Elia disse loro: «Afferrate i profeti di Baal; non ne scappi neppure uno!». Li afferrarono. Elia li fece scendere al torrente Kison ove li ammazzò.
<p>41 Elia disse ad Acab: «Va’ a mangiare e a bere perché c’è già il rumore della pioggia torrenziale».
<p>42 Acab andò a mangiare e a bere. Elia salì sulla cima del Carmelo; gettatosi a terra pose la sua faccia tra le ginocchia.
<p>43 Quindi disse al suo servo: «Sali presto guarda in direzione del mare». Quegli salì guardò e disse: «Non c’è nulla!». Elia disse: «Tornaci ancora per sette volte».
<p>44 La settima volta riferì: «Ecco una nuvola piccola come una mano d’uomo sale dal mare». Elia gli disse: «Va’ a dire ad Acab: “Attacca i cavalli e scendi perché non ti trattenga la pioggia!”».
<p>45 D’un tratto il cielo si oscurò per le nubi e per il vento e vi fu una grande pioggia. Acab montò sul carro e se ne andò a Izreèl.
<p>46 La mano del Signore fu sopra Elia che si cinse i fianchi e corse davanti ad Acab finché giunse a Izreèl.
<h4>19</h4>
<p>1 Acab riferì a Gezabele tutto quello che Elia aveva fatto e che aveva ucciso di spada tutti i profeti.
<p>2 Gezabele inviò un messaggero a Elia per dirgli: «Gli dèi mi facciano questo e anche di peggio se domani a quest’ora non avrò reso la tua vita come la vita di uno di loro».
<p>3 Elia impaurito si alzò e se ne andò per salvarsi. Giunse a Bersabea di Giuda. Lasciò là il suo servo.
<p>4 Egli s’inoltrò nel deserto una giornata di cammino e andò a sedersi sotto una ginestra. Desideroso di morire disse: «Ora basta Signore! Prendi la mia vita perché io non sono migliore dei miei padri».
<p>5 Si coricò e si addormentò sotto la ginestra. Ma ecco che un angelo lo toccò e gli disse: «àlzati mangia!».
<p>6 Egli guardò e vide vicino alla sua testa una focaccia cotta su pietre roventi e un orcio d’acqua. Mangiò e bevve, quindi di nuovo si coricò.
<p>7 Tornò per la seconda volta l’angelo del Signore lo toccò e gli disse: «àlzati mangia perché è troppo lungo per te il cammino».
<p>8 Si alzò mangiò e bevve. Con la forza di quel cibo camminò per quaranta giorni e quaranta notti fino al monte di Dio l’Oreb.
<p>9 Là entrò in una caverna per passarvi la notte quand’ecco gli fu rivolta la parola del Signore in questi termini: «Che cosa fai qui Elia?».
<p>10 Egli rispose: «Sono pieno di zelo per il Signore Dio degli eserciti poiché gli Israeliti hanno abbandonato la tua alleanza hanno demolito i tuoi altari hanno ucciso di spada i tuoi profeti. Sono rimasto solo ed essi cercano di togliermi la vita».
<p>11 Gli disse: «Esci e férmati sul monte alla presenza del Signore». Ed ecco che il Signore passò. Ci fu un vento impetuoso e gagliardo da spaccare i monti e spezzare le rocce davanti al Signore ma il Signore non era nel vento. Dopo il vento un terremoto ma il Signore non era nel terremoto.
<p>12 Dopo il terremoto un fuoco ma il Signore non era nel fuoco. Dopo il fuoco il sussurro di una brezza leggera.
<p>13 Come l’udì, Elia si coprì il volto con il mantello uscì e si fermò all’ingresso della caverna.<br/> Ed ecco venne a lui una voce che gli diceva: «Che cosa fai qui Elia?».
<p>14 Egli rispose: «Sono pieno di zelo per il Signore Dio degli eserciti poiché gli Israeliti hanno abbandonato la tua alleanza hanno demolito i tuoi altari hanno ucciso di spada i tuoi profeti. Sono rimasto solo ed essi cercano di togliermi la vita».
<p>15 Il Signore gli disse: «Su ritorna sui tuoi passi verso il deserto di Damasco; giunto là ungerai Cazaèl come re su Aram.
<p>16 Poi ungerai Ieu figlio di Nimsì, come re su Israele e ungerai Eliseo figlio di Safat di Abel-Mecolà come profeta al tuo posto.
<p>17 Se uno scamperà alla spada di Cazaèl lo farà morire Ieu; se uno scamperà alla spada di Ieu lo farà morire Eliseo.
<p>18 Io poi riserverò per me in Israele settemila persone tutti i ginocchi che non si sono piegati a Baal e tutte le bocche che non l’hanno baciato».
<p>19 Partito di lì Elia trovò Eliseo figlio di Safat. Costui arava con dodici paia di buoi davanti a sé mentre egli stesso guidava il dodicesimo. Elia passandogli vicino gli gettò addosso il suo mantello.
<p>20 Quello lasciò i buoi e corse dietro a Elia dicendogli: «Andrò a baciare mio padre e mia madre poi ti seguirò». Elia disse: «Va’ e torna perché sai che cosa ho fatto per te».
<p>21 Allontanatosi da lui Eliseo prese un paio di buoi e li uccise; con la legna del giogo dei buoi fece cuocere la carne e la diede al popolo, perché la mangiasse. Quindi si alzò e seguì Elia entrando al suo servizio.
<h4>20</h4>
<p>1 Ben-Adàd re di Aram radunò tutto il suo esercito; con lui c’erano trentadue re con cavalli e carri. Egli salì contro Samaria per cingerla d’assedio ed espugnarla.
<p>2 Inviò messaggeri in città ad Acab re d’Israele
<p>3 per dirgli: «Così dice Ben-Adàd: Il tuo argento e il tuo oro appartengono a me e le tue donne e i tuoi figli migliori sono per me».
<p>4 Il re d’Israele rispose: «Avvenga secondo la tua parola o re mio signore; io e quanto possiedo siamo tuoi».
<p>5 Ma i messaggeri tornarono di nuovo e dissero: «Così dice Ben-Adàd che ci manda a te: “Mi consegnerai il tuo argento il tuo oro le tue donne e i tuoi figli.
<p>6 Domani a quest’ora, manderò da te i miei servi che perquisiranno la tua casa e le case dei tuoi servi; essi prenderanno tutto ciò che è prezioso agli occhi tuoi e lo porteranno via”».
<p>7 Il re d’Israele convocò tutti gli anziani del paese ai quali disse: «Sappiate e vedete come costui ci voglia fare del male. Difatti mi ha mandato a chiedere le mie donne e i miei figli il mio argento e il mio oro e io non gli ho opposto rifiuto».
<p>8 Tutti gli anziani e tutto il popolo gli dissero: «Non ascoltarlo e non consentire!».
<p>9 Egli disse ai messaggeri di Ben-Adàd: «Dite al re mio signore: “Quanto hai imposto prima al tuo servo lo farò ma la nuova richiesta non posso soddisfarla”». I messaggeri andarono a riferire la risposta.
<p>10 Ben-Adàd allora gli mandò a dire: «Gli dèi mi facciano questo e anche di peggio se la polvere di Samaria basterà per riempire il pugno di coloro che mi seguono».
<p>11 Il re d’Israele rispose: «Riferitegli: “Chi cinge le armi non si vanti come chi le depone”».
<p>12 Nell’udire questa risposta - egli stava insieme con i re a bere sotto le tende - disse ai suoi ufficiali: «Circondate la città!». Ed essi la circondarono.
<p>13 Ed ecco un profeta si avvicinò ad Acab re d’Israele per dirgli: «Così dice il Signore: “Vedi tutta questa moltitudine immensa? Ebbene oggi la metto nella tua mano; saprai che io sono il Signore”».
<p>14 Acab disse: «Per mezzo di chi?». Quegli rispose: «Così dice il Signore: “Per mezzo dei giovani dei capi delle province”». Domandò: «Chi attaccherà la battaglia?». Rispose: «Tu!».
<p>15 Acab ispezionò i giovani dei capi delle province: erano duecentotrentadue. Dopo di loro ispezionò tutto il popolo tutti gli Israeliti: erano settemila.
<p>16 A mezzogiorno fecero una sortita. Ben-Adàd stava bevendo e ubriacandosi sotto le tende insieme con i trentadue re che lo aiutavano.
<p>17 Per primi uscirono i giovani dei capi delle province. Ben-Adàd mandò a vedere e gli fu riferito: «Alcuni uomini sono usciti da Samaria!».
<p>18 Quegli disse: «Se sono usciti per la pace catturateli vivi; se sono usciti per la guerra catturateli ugualmente vivi».
<p>19 Quelli usciti dalla città erano i giovani dei capi delle province seguiti dall’esercito;
<p>20 ognuno di loro uccise chi gli si fece davanti. Gli Aramei fuggirono inseguiti da Israele. Ben-Adàd re di Aram si mise in salvo a cavallo insieme con alcuni cavalieri.
<p>21 Uscì quindi il re d’Israele che colpì i cavalli e i carri e inflisse ad Aram una grande sconfitta.
<p>22 Allora il profeta si avvicinò al re d’Israele e gli disse: «Su sii forte; sappi e vedi quanto dovrai fare perché l’anno prossimo il re di Aram salirà contro di te».
<p>23 Ma i servi del re di Aram gli dissero: «Il loro Dio è un Dio dei monti; per questo ci sono stati superiori; se combatteremo contro di loro in pianura certamente saremo superiori a loro.
<p>24 Fa’ così: ritira i re ognuno dal suo luogo e sostituiscili con governatori.
<p>25 Tu prepara un esercito come quello che ti è venuto meno: cavalli come quei cavalli e carri come quei carri; quindi combatteremo contro di loro in pianura. Certamente saremo superiori a loro». Egli ascoltò la loro voce e agì in tal modo.
<p>26 L’anno dopo Ben-Adàd ispezionò gli Aramei quindi andò ad Afek per attaccare gli Israeliti.
<p>27 Gli Israeliti ispezionati e approvvigionati mossero loro incontro accampandosi di fronte; sembravano due piccoli greggi di capre mentre gli Aramei riempivano la regione.
<p>28 Un uomo di Dio si avvicinò al re d’Israele e gli disse: «Così dice il Signore: “Poiché gli Aramei hanno affermato: Il Signore è Dio dei monti e non Dio delle valli io metterò in mano tua tutta questa moltitudine immensa; così saprete che io sono il Signore”».
<p>29 Per sette giorni stettero accampati gli uni di fronte agli altri. Al settimo giorno si arrivò alla battaglia. Gli Israeliti in un giorno uccisero centomila fanti aramei.
<p>30 I superstiti fuggirono ad Afek nella città le cui mura caddero sui ventisettemila superstiti.<br/> Ben-Adàd fuggì e entrato nella città cercava rifugio da una stanza all’altra.
<p>31 I suoi servi gli dissero: «Ecco abbiamo sentito che i re della casa d’Israele sono re clementi. Indossiamo sacchi ai fianchi e mettiamoci corde sulla testa e usciamo incontro al re d’Israele. Forse ti lascerà in vita».
<p>32 Si legarono sacchi ai fianchi e corde sulla testa quindi si presentarono al re d’Israele e dissero: «Il tuo servo Ben-Adàd dice: “Possa io vivere!”». Quello domandò: «è ancora vivo? Egli è mio fratello!».
<p>33 Gli uomini vi scorsero un buon auspicio si affrettarono a strappargli una decisione. Dissero: «Ben-Adàd è tuo fratello!». Quello soggiunse: «Andate a prenderlo». Ben-Adàd si recò da lui che lo fece salire sul carro.
<p>34 Ben-Adàd gli disse: «Restituirò le città che mio padre ha preso a tuo padre; tu potrai disporre di mercati in Damasco come mio padre ne aveva in Samaria». Ed egli: «Io ti lascerò andare con questo patto». E concluse con lui il patto e lo lasciò andare.
<p>35 Allora uno dei figli dei profeti disse al compagno per ordine del Signore: «Colpiscimi!». L’uomo si rifiutò di colpirlo.
<p>36 Quello disse: «Poiché non hai obbedito alla voce del Signore appena sarai andato via da me ti colpirà il leone». Se ne andò via da lui il leone lo trovò e lo colpì.
<p>37 Quello trovato un altro uomo gli disse: «Colpiscimi!». E quello lo colpì e lo ferì.
<p>38 Il profeta andò ad attendere il re sulla strada dopo essersi reso irriconoscibile con una benda agli occhi.
<p>39 Quando passò il re gli gridò: «Il tuo servo era nel cuore della battaglia ed ecco un uomo fuggì qualcuno lo condusse da me, dicendomi: “Fa’ la guardia a quest’uomo: se per disgrazia verrà a mancare la tua vita sostituirà la sua oppure dovrai pagare un talento d’argento”.
<p>40 Mentre il tuo servo era occupato qua e là quello scomparve». Il re d’Israele disse a lui: «La tua condanna è giusta; hai deciso tu stesso!».
<p>41 Ma egli immediatamente si tolse la benda dagli occhi e il re d’Israele riconobbe che era uno dei profeti.
<p>42 Costui gli disse: «Così dice il Signore: “Poiché hai lasciato andare libero quell’uomo da me votato allo sterminio la tua vita sostituirà la sua il tuo popolo sostituirà il suo popolo”».
<p>43 Il re d’Israele rientrò a casa amareggiato e irritato ed entrò in Samaria.
<h4>21</h4>
<p>1 In seguito avvenne questo episodio. Nabot di Izreèl possedeva una vigna che era a Izreèl vicino al palazzo di Acab re di Samaria.
<p>2 Acab disse a Nabot: «Cedimi la tua vigna; ne farò un orto perché è confinante con la mia casa. Al suo posto ti darò una vigna migliore di quella oppure se preferisci te la pagherò in denaro al prezzo che vale».
<p>3 Nabot rispose ad Acab: «Mi guardi il Signore dal cederti l’eredità dei miei padri».
<p>4 Acab se ne andò a casa amareggiato e sdegnato per le parole dettegli da Nabot di Izreèl che aveva affermato: «Non ti cederò l’eredità dei miei padri!». Si coricò sul letto voltò la faccia da un lato e non mangiò niente.
<p>5 Entrò da lui la moglie Gezabele e gli domandò: «Perché mai il tuo animo è tanto amareggiato e perché non vuoi mangiare?».
<p>6 Le rispose: «Perché ho detto a Nabot di Izreèl: “Cedimi la tua vigna per denaro o se preferisci, ti darò un’altra vigna” ed egli mi ha risposto: “Non cederò la mia vigna!”».
<p>7 Allora sua moglie Gezabele gli disse: «Tu eserciti così la potestà regale su Israele? àlzati mangia e il tuo cuore gioisca. Te la farò avere io la vigna di Nabot di Izreèl!».
<p>8 Ella scrisse lettere con il nome di Acab le sigillò con il suo sigillo quindi le spedì agli anziani e ai notabili della città che abitavano vicino a Nabot.
<p>9 Nelle lettere scrisse: «Bandite un digiuno e fate sedere Nabot alla testa del popolo.
<p>10 Di fronte a lui fate sedere due uomini perversi i quali l’accusino: “Hai maledetto Dio e il re!”. Quindi conducetelo fuori e lapidatelo ed egli muoia».
<p>11 Gli uomini della città di Nabot gli anziani e i notabili che abitavano nella sua città fecero come aveva ordinato loro Gezabele ossia come era scritto nelle lettere che aveva loro spedito.
<p>12 Bandirono un digiuno e fecero sedere Nabot alla testa del popolo.
<p>13 Giunsero i due uomini perversi che si sedettero di fronte a lui. Costoro accusarono Nabot davanti al popolo affermando: «Nabot ha maledetto Dio e il re». Lo condussero fuori della città e lo lapidarono ed egli morì.
<p>14 Quindi mandarono a dire a Gezabele: «Nabot è stato lapidato ed è morto».
<p>15 Appena Gezabele sentì che Nabot era stato lapidato ed era morto disse ad Acab: «Su prendi possesso della vigna di Nabot di Izreèl il quale ha rifiutato di dartela in cambio di denaro perché Nabot non vive più , è morto».
<p>16 Quando sentì che Nabot era morto Acab si alzò per scendere nella vigna di Nabot di Izreèl a prenderne possesso.
<p>17 Allora la parola del Signore fu rivolta a Elia il Tisbita:
<p>18 «Su, scendi incontro ad Acab re d’Israele che abita a Samaria; ecco è nella vigna di Nabot ove è sceso a prenderne possesso.
<p>19 Poi parlerai a lui dicendo: “Così dice il Signore: Hai assassinato e ora usurpi!”. Gli dirai anche: “Così dice il Signore: Nel luogo ove lambirono il sangue di Nabot i cani lambiranno anche il tuo sangue”».
<p>20 Acab disse a Elia: «Mi hai dunque trovato o mio nemico?». Quello soggiunse: «Ti ho trovato perché ti sei venduto per fare ciò che è male agli occhi del Signore.
<p>21 Ecco io farò venire su di te una sciagura e ti spazzerò via. Sterminerò ad Acab ogni maschio, schiavo o libero in Israele.
<p>22 Renderò la tua casa come la casa di Geroboamo figlio di Nebat e come la casa di Baasà figlio di Achia perché tu mi hai irritato e hai fatto peccare Israele.
<p>23 Anche riguardo a Gezabele parla il Signore dicendo: “I cani divoreranno Gezabele nel campo di Izreèl”.
<p>24 Quanti della famiglia di Acab moriranno in città li divoreranno i cani; quanti moriranno in campagna li divoreranno gli uccelli del cielo».
<p>25 In realtà nessuno si è mai venduto per fare il male agli occhi del Signore come Acab perché sua moglie Gezabele l’aveva istigato.
<p>26 Commise molti abomini, seguendo gli idoli come avevano fatto gli Amorrei che il Signore aveva scacciato davanti agli Israeliti.
<p>27 Quando sentì tali parole Acab si stracciò le vesti indossò un sacco sul suo corpo e digiunò si coricava con il sacco e camminava a testa bassa.
<p>28 La parola del Signore fu rivolta a Elia il Tisbita:
<p>29 «Hai visto come Acab si è umiliato davanti a me? Poiché si è umiliato davanti a me non farò venire la sciagura durante la sua vita; farò venire la sciagura sulla sua casa durante la vita di suo figlio».
<h4>22</h4>
<p>1 Trascorsero tre anni senza guerra fra Aram e Israele.
<p>2 Nel terzo anno Giòsafat re di Giuda scese dal re d’Israele.
<p>3 Ora il re d’Israele aveva detto ai suoi ufficiali: «Non sapete che Ramot di Gàlaad è nostra? Eppure noi ce ne stiamo inerti senza riprenderla dalla mano del re di Aram».
<p>4 Disse a Giòsafat: «Verresti con me a combattere per Ramot di Gàlaad?». Giòsafat rispose al re d’Israele: «Conta su di me come su te stesso sul mio popolo come sul tuo sui miei cavalli come sui tuoi».
<p>5 Giòsafat disse al re d’Israele: «Consulta per favore oggi stesso la parola del Signore».
<p>6 Il re d’Israele radunò i profeti quattrocento persone e domandò loro: «Devo andare in guerra contro Ramot di Gàlaad o devo rinunciare?». Risposero: «Attacca; il Signore la metterà in mano al re».
<p>7 Giòsafat disse: «Non c’è qui ancora un profeta del Signore da consultare?».
<p>8 Il re d’Israele rispose a Giòsafat: «C’è ancora un uomo per consultare tramite lui il Signore ma io lo detesto perché non mi profetizza il bene, ma il male: è Michea figlio di Imla». Giòsafat disse: «Il re non parli così!».
<p>9 Il re d’Israele chiamato un cortigiano gli ordinò: «Convoca subito Michea figlio di Imla».
<p>10 Il re d’Israele e Giòsafat re di Giuda sedevano ognuno sul suo trono vestiti dei loro mantelli nello spiazzo all’ingresso della porta di Samaria; tutti i profeti profetizzavano davanti a loro.
<p>11 Sedecìa figlio di Chenaanà che si era fatto corna di ferro, affermava: «Così dice il Signore: “Con queste cozzerai contro gli Aramei sino a finirli”».
<p>12 Tutti i profeti profetizzavano allo stesso modo: «Assali Ramot di Gàlaad avrai successo. Il Signore la metterà in mano al re».
<p>13 Il messaggero che era andato a chiamare Michea gli disse: «Ecco le parole dei profeti concordano sul successo del re; ora la tua parola sia come quella degli altri: preannuncia il successo!».
<p>14 Michea rispose: «Per la vita del Signore annuncerò quanto il Signore mi dirà».
<p>15 Si presentò al re che gli domandò: «Michea dobbiamo andare in guerra contro Ramot di Gàlaad o rinunciare?». Gli rispose: «Attaccala e avrai successo; il Signore la metterà nella mano del re».
<p>16 Il re gli disse: «Quante volte ti devo scongiurare di non dirmi se non la verità nel nome del Signore?».
<p>17 Egli disse:<br/> «Vedo tutti gli Israeliti vagare sui monti<br/> come pecore che non hanno pastore.<br/> Il Signore dice: “Questi non hanno padrone;<br/> ognuno torni a casa sua in pace!”».
<p>18 Il re d’Israele disse a Giòsafat: «Non te l’avevo detto che costui non mi profetizza il bene ma solo il male?».
<p>19 Michea disse: «Perciò, ascolta la parola del Signore. Io ho visto il Signore seduto sul trono; tutto l’esercito del cielo gli stava intorno a destra e a sinistra.
<p>20 Il Signore domandò: “Chi ingannerà Acab perché salga contro Ramot di Gàlaad e vi perisca?”. Chi rispose in un modo e chi in un altro.
<p>21 Si fece avanti uno spirito che presentatosi al Signore disse: “Lo ingannerò io”. “Come?” gli domandò il Signore.
<p>22 Rispose: “Andrò e diventerò spirito di menzogna sulla bocca di tutti i suoi profeti”. Gli disse: “Lo ingannerai; certo riuscirai: va’ e fa’ così”.
<p>23 Ecco, dunque il Signore ha messo uno spirito di menzogna sulla bocca di tutti questi tuoi profeti ma il Signore a tuo riguardo parla di sciagura».
<p>24 Allora Sedecìa figlio di Chenaanà si avvicinò e percosse Michea sulla guancia dicendo: «In che modo lo spirito del Signore è passato da me per parlare a te?».
<p>25 Michea rispose: «Ecco lo vedrai nel giorno in cui passerai di stanza in stanza per nasconderti».
<p>26 Il re d’Israele disse: «Prendi Michea e conducilo da Amon, governatore della città e da Ioas figlio del re.
<p>27 Dirai loro: “Così dice il re: Mettete costui in prigione e nutritelo con il minimo di pane e di acqua finché tornerò in pace”».
<p>28 Michea disse: «Se davvero tornerai in pace il Signore non ha parlato per mezzo mio». E aggiunse: «Popoli tutti ascoltate!».
<p>29 Il re d’Israele marciò insieme con Giòsafat re di Giuda contro Ramot di Gàlaad.
<p>30 Il re d’Israele disse a Giòsafat: «Io per combattere mi travestirò. Tu resta con i tuoi abiti». Il re d’Israele si travestì ed entrò in battaglia.
<p>31 Il re di Aram aveva ordinato ai comandanti dei suoi carri che erano trentadue: «Non combattete contro nessuno piccolo o grande ma unicamente contro il re d’Israele».
<p>32 Appena videro Giòsafat i comandanti dei carri dissero: «Certo quello è il re d’Israele». Si avvicinarono a lui per combattere. Giòsafat lanciò un grido.
<p>33 I comandanti dei carri si accorsero che non era il re d’Israele e si allontanarono da lui.
<p>34 Ma un uomo tese a caso l’arco e colpì il re d’Israele fra le maglie dell’armatura e la corazza. Il re disse al suo cocchiere: «Gira portami fuori della mischia, perché sono ferito».
<p>35 La battaglia infuriò in quel giorno; il re stette sul suo carro di fronte agli Aramei. Alla sera morì il sangue della sua ferita era colato sul fondo del carro.
<p>36 Al tramonto questo grido si diffuse per l’accampamento: «Ognuno alla sua città e ognuno alla sua terra!».
<p>37 Il re dunque morì. Giunsero a Samaria e seppellirono il re a Samaria.
<p>38 Il carro fu lavato nella piscina di Samaria; i cani leccarono il suo sangue e le prostitute vi si bagnarono secondo la parola pronunciata dal Signore.
<p>39 Le altre gesta di Acab tutte le sue azioni la costruzione della casa d’avorio e delle città da lui erette non sono forse descritte nel libro delle Cronache dei re d’Israele?
<p>40 Acab si addormentò con i suoi padri e al suo posto divenne re suo figlio Acazia.
<p>41 Giòsafat figlio di Asa divenne re su Giuda l’anno quarto di Acab re d’Israele.
<p>42 Giòsafat aveva trentacinque anni quando divenne re; regnò venticinque anni a Gerusalemme. Sua madre si chiamava Azubà figlia di Silchì.
<p>43 Seguì in tutto la via di Asa suo padre non si allontanò da essa facendo ciò che è retto agli occhi del Signore.
<p>44 Ma non scomparvero le alture; il popolo ancora sacrificava e offriva incenso sulle alture.
<p>45 Giòsafat fece pace con il re d’Israele.
<p>46 Le altre gesta di Giòsafat e la potenza con cui agì e combatté non sono forse descritte nel libro delle Cronache dei re di Giuda?
<p>47 Egli spazzò via dalla terra il resto dei prostituti sacri che era rimasto al tempo di suo padre Asa.
<p>48 Allora non c’era re in Edom; lo sostituiva un governatore.
<p>49 Giòsafat costruì navi di Tarsis per andare a cercare l’oro in Ofir; ma non ci andò perché le navi si sfasciarono a Esion-Ghèber.
<p>50 Allora Acazia figlio di Acab disse a Giòsafat: «I miei servi vadano con i tuoi servi sulle navi». Ma Giòsafat non volle.
<p>51 Giòsafat si addormentò con i suoi padri fu sepolto con i suoi padri nella Città di Davide suo padre e al suo posto divenne re suo figlio Ioram.
<p>52 Acazia figlio di Acab divenne re su Israele a Samaria nell’anno diciassettesimo di Giòsafat re di Giuda; regnò due anni su Israele.
<p>53 Fece ciò che è male agli occhi del Signore seguendo la via di suo padre quella di sua madre e quella di Geroboamo figlio di Nebat che aveva fatto peccare Israele.
<p>54 Servì Baal e si prostrò davanti a lui irritando il Signore Dio d’Israele come aveva fatto suo padre.
